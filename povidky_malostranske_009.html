<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="O&nbsp;měkkém srdci paní Rusky">
    <meta name="apple-mobile-web-app-capable" content="yes">
    <title>O&nbsp;měkkém srdci paní Rusky</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Neruda: Povídky malostranské">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky malostranské">
    <meta property="og:title" content="Povídky malostranské">
    <meta property="og:type" content="book">
    <meta property="og:book:author" content="Jan Neruda">
    <meta property="twitter:title" content="Jan Neruda: Povídky malostranské">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_malostranske_008.html">
    <link rel="next" href="./povidky_malostranske_010.html">
    <meta name="nb-order" content="5">
    <link rel="self" href="povidky_malostranske_009.html">
    <meta name="nb-identifier" content="neruda-povidky-malostranske-fb6b253">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1672" data-nb-chars="9680">
    <nav role="doc-toc">
      <ul class="plain section">
        <li><a href="povidky_malostranske_005.html">Věnování</a></li>
        <li><a href="povidky_malostranske_006.html">Týden v&nbsp;tichém domě</a>
          <ol class="headings-toc">
            <li><a href="povidky_malostranske_006.html#i-vkošili">I. V&nbsp;košili</a></li>
            <li><a href="povidky_malostranske_006.html#ii-dům-senbspzvětší-části-probudil">II. Dům se&nbsp;z&nbsp;větší části probudil</a></li>
            <li><a href="povidky_malostranske_006.html#iii-vrodině-pana-domácího">III. V&nbsp;rodině pana domácího</a></li>
            <li><a href="povidky_malostranske_006.html#iv-monolog-lyrický">IV. Monolog lyrický</a></li>
            <li><a href="povidky_malostranske_006.html#v-starý-mládenec-všeho-štěstí-vejlupek">V. Starý mládenec&nbsp;– všeho štěstí vejlupek</a></li>
            <li><a href="povidky_malostranske_006.html#vi-rukopis-amračno">VI. Rukopis a&nbsp;mračno</a></li>
            <li><a href="povidky_malostranske_006.html#vii-kousky-zápisků-praktikantových">VII. Kousky zápisků praktikantových</a></li>
            <li><a href="povidky_malostranske_006.html#viii-při-pohřbu">VIII. Při pohřbu</a></li>
            <li><a href="povidky_malostranske_006.html#ix-další-doklad-pořekadla">IX. Další doklad pořekadla</a></li>
            <li><a href="povidky_malostranske_006.html#x-vdobě-rozechvění">X. V&nbsp;době rozechvění</a></li>
            <li><a href="povidky_malostranske_006.html#xi-prvotina-novelistická-která-prosí-zanbsplaskavé-shovění">XI. Prvotina novelistická, která prosí za&nbsp;laskavé shovění</a></li>
            <li><a href="povidky_malostranske_006.html#xii-pět-minut-ponbspkoncertu">XII. Pět minut po&nbsp;koncertu</a></li>
            <li><a href="povidky_malostranske_006.html#xiii-ponbsptahu">XIII. Po&nbsp;tahu</a></li>
            <li><a href="povidky_malostranske_006.html#xiv-zněžné-domácnosti">XIV. Z&nbsp;něžné domácnosti</a></li>
            <li><a href="povidky_malostranske_006.html#xv-konec-téhodne">XV. Konec téhodne</a></li>
          </ol>
        </li>
        <li><a href="povidky_malostranske_007.html">Pan Ryšánek a&nbsp;pan Schlegl</a>
          <ol class="headings-toc">
            <li><a href="povidky_malostranske_007.html#i">I</a></li>
            <li><a href="povidky_malostranske_007.html#ii">II</a></li>
          </ol>
        </li>
        <li><a href="povidky_malostranske_008.html">Přivedla žebráka na mizinu</a></li>
        <li><a href="povidky_malostranske_009.html">O&nbsp;měkkém srdci paní Rusky</a></li>
        <li><a href="povidky_malostranske_010.html">Večerní šplechty</a></li>
        <li><a href="povidky_malostranske_011.html">Doktor Kazisvět</a></li>
        <li><a href="povidky_malostranske_012.html">Hastrman</a></li>
        <li><a href="povidky_malostranske_013.html">Jak si nakouřil pan Vorel pěnovku</a></li>
        <li><a href="povidky_malostranske_014.html">U&nbsp;Tří lilií</a></li>
        <li><a href="povidky_malostranske_015.html">Svatováclavská mše</a></li>
        <li><a href="povidky_malostranske_016.html">Jak to přišlo,že dne 20.&nbsp;srpna roku 1849, o&nbsp;půl jedné s&nbsp;poledne,Rakousko nebylo rozbořeno</a></li>
        <li><a href="povidky_malostranske_017.html">Psáno o&nbsp;letošních Dušičkách</a></li>
        <li><a href="povidky_malostranske_018.html">Figurky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_malostranske_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="25"><span class="idea" data-nb-ref-number="1" id="idea1" data-nb-words="5" data-nb-chars="25">O&nbsp;měkkém srdci paní Rusky</span></h1>
        <section>
          <p class="chunk" data-nb-ref-number="2" data-nb-words="1" data-nb-chars="4"><span class="idea" data-nb-ref-number="2" id="idea2" data-nb-words="1" data-nb-chars="4">1875</span></p>
          <p class="chunk" data-nb-ref-number="3" data-nb-words="265" data-nb-chars="1496"><span class="idea" data-nb-ref-number="3" id="idea3" data-nb-words="265" data-nb-chars="1496">Velš Josef, kupec, byl z&nbsp;nejzámožnějších obchodníků malostranských. Myslím, že&nbsp;měl v&nbsp;krámě svém vůbec vše, co&nbsp;plodí Indie i&nbsp;Afrika, od&nbsp;sladkého dřeva a&nbsp;pálené slonové kosti na&nbsp;leštidlo až&nbsp;k&nbsp;zlatému prášku. Také byl jeho krám na&nbsp;náměstí po&nbsp;celý den, jak by&nbsp;nabil. Pan Velš byl v&nbsp;krámě celý den, vyjímaje v&nbsp;neděli čas velkých služeb božích v&nbsp;Chrámě sv. Víta a&nbsp;pak dobu některých velkých parád, jež měly pražské sbory měšťanské, neboť pan Velš byl ostrostřelec, první setnina, první tlupa, třetí muž vždy od&nbsp;pana lajtnanta Nedomy vpravo. V&nbsp;krámě byl by&nbsp;rád obsloužil všechny přicházející sám, ač&nbsp;měl tu&nbsp;dva mládence a&nbsp;dva učedníky, a&nbsp;koho nemohl obsloužit, pozdravil, zakýval, usmál se. Pan Velš usmíval se&nbsp;vlastně pořád, v&nbsp;krámě, na&nbsp;ulici, v&nbsp;kostele, všude, obchodní úsměv byl se&nbsp;mu&nbsp;vryl v&nbsp;lícní svaly a&nbsp;nemohl již z&nbsp;nich ven. Milá figurka, nevelký, tlustý, s&nbsp;hlavičkou stále se&nbsp;potřásající a&nbsp;s&nbsp;tím úsměvem. V&nbsp;krámě v&nbsp;placaté čepici a&nbsp;s&nbsp;koženou kupeckou zástěrou, na&nbsp;ulici v&nbsp;dlouhánském modrém kabátě se&nbsp;zlatými knoflíky a&nbsp;v&nbsp;baňatém cylindru. Měl jsem jistou titěrnou představu o&nbsp;panu Velši. V&nbsp;domácnosti jeho nebyl jsem za&nbsp;jeho živobytí nikdy, ale kdykoli jsem si&nbsp;ho&nbsp;myslil, jak vypadá as&nbsp;doma, byl obraz vždy stejný: pan Velš sedí bez čepice, ale v&nbsp;zástěře u&nbsp;stolu, před ním stojí talíř kouřící se&nbsp;polívky, loket má&nbsp;pan Velš opřený o&nbsp;stůl a&nbsp;ruka drží nabranou lžíci uprostřed mezi talířem a&nbsp;úsměvnými ústy, a&nbsp;tak tu&nbsp;sedí jakoby vytesán a&nbsp;lžíce se&nbsp;nehne ani sem, ani tam. Hloupá představa, to&nbsp;vím.</span></p>
          <p class="chunk" data-nb-ref-number="4" data-nb-words="53" data-nb-chars="270"><span class="idea" data-nb-ref-number="4" id="idea4" data-nb-words="53" data-nb-chars="270">Ale v&nbsp;době, kdy naše povídka počíná&nbsp;– dne 3.&nbsp;května 184* o&nbsp;4.&nbsp;hod. odpolední&nbsp;–, nebyl pan Velš už&nbsp;ani živ. Ležel nad krámem v&nbsp;prvním patře, v&nbsp;parádním svém pokoji a&nbsp;v&nbsp;krásné truhle. Víko ještě nebylo přikryto&nbsp;– pan Velš usmíval se&nbsp;ještě po&nbsp;smrti a&nbsp;při zatlačených očích.</span></p>
          <p class="chunk" data-nb-ref-number="5" data-nb-words="26" data-nb-chars="159"><span class="idea" data-nb-ref-number="5" id="idea5" data-nb-words="26" data-nb-chars="159">Na&nbsp;čtvrtou hodinu určen byl funus. Umrlčí vůz, tak zvaný „třapcový“, stál již na&nbsp;náměstí před domem. Také tu&nbsp;stála setnina měšťanských ostrostřelců i&nbsp;s&nbsp;hudbou.</span></p>
          <p class="chunk" data-nb-ref-number="6" data-nb-words="119" data-nb-chars="729"><span class="idea" data-nb-ref-number="6" id="idea6" data-nb-words="119" data-nb-chars="729">Parádní pokoj byl skoro plný, samé malostranské honorace. To&nbsp;se&nbsp;vědělo, že&nbsp;mikulášský pan farář s&nbsp;asistencí přijde trochu později, jakož bylo obyčejem u&nbsp;každého váženějšího souseda, aby se&nbsp;neřeklo, že&nbsp;se&nbsp;s&nbsp;ním pospíchá z&nbsp;brány ven. V&nbsp;pokoji bylo dusno. Odpolední slunce sem pralo a&nbsp;lámalo se&nbsp;ve&nbsp;velkých zrcadlech, velké voskové svíce kolem katafalku plály žlutě a&nbsp;čadily, horký vzduch byl nasycen čadem, zápachem čerstvě lakované černé truhly a&nbsp;tříštěk pod mrtvolou, snad také již zápachem z&nbsp;mrtvoly. Panovalo ticho, lidé jen šeptali. Plačících nebylo, nezůstavilť pan Velš bližších příbuzných a&nbsp;vzdálenější říkají vždy: „Jen kdybych se&nbsp;moh vyplakat&nbsp;– ale nemám slz, kdyby mně to&nbsp;srdce utrhlo.“&nbsp;– „Ano, ano, to&nbsp;je&nbsp;ale tím horší.“</span></p>
          <p class="chunk" data-nb-ref-number="7" data-nb-words="112" data-nb-chars="689"><span class="idea" data-nb-ref-number="7" id="idea7" data-nb-words="112" data-nb-chars="689">Teď vstoupila do&nbsp;pokoje paní Ruska. Vdova po&nbsp;nebožtíku Rusovi, hostinském v&nbsp;zahradě Gráfovské, kde bývaly nejkrásnější kanonýrské bály. Poněvadž do&nbsp;toho vlastně nikomu nic není, podotknu zde jen mimochodem, co&nbsp;se&nbsp;vyprávělo o&nbsp;ovdovění paní Rusky. Tenkráte byla u&nbsp;každého dělostřeleckého pluku zvláštní setnina bombardérů, mladí, buclatí hoši, krev a&nbsp;mlíko. Tu&nbsp;setninu prý pan Rus naprosto nenáviděl, prý nějak kvůli své ženušce, a&nbsp;jednou ho&nbsp;strašně proto zbili. Ale, jak praveno, nikomu do&nbsp;toho nic není. Paní Ruska jedla vdoví chléb svůj již na&nbsp;pětmecítma<sup id="fnref:1"><a href="#fn:1" class="footnote-ref" role="doc-noteref">1</a></sup> let, žila bezdětná v&nbsp;domě svém na&nbsp;Selském trhu<sup id="fnref:2"><a href="#fn:2" class="footnote-ref" role="doc-noteref">2</a></sup>, a&nbsp;kdyby se&nbsp;byl někdo zeptal, co&nbsp;pořád dělá, bylo by&nbsp;se&nbsp;odpovědělo: Chodí na&nbsp;funusy.</span></p>
          <p class="chunk" data-nb-ref-number="8" data-nb-words="32" data-nb-chars="221"><span class="idea" data-nb-ref-number="8" id="idea8" data-nb-words="32" data-nb-chars="221">Paní Ruska se&nbsp;protlačila až&nbsp;ku&nbsp;katafalku. Padesátnice, ale statná paní nadprostřední výšky. S&nbsp;ramenou jí&nbsp;splývala hedvábná černá mantila, černý, světle zelenými stuhami ozdobený čepec vroubil její kulatou a&nbsp;upřímnou tvář.</span></p>
          <p class="chunk" data-nb-ref-number="9" data-nb-words="22" data-nb-chars="134"><span class="idea" data-nb-ref-number="9" id="idea9" data-nb-words="22" data-nb-chars="134">Hnědé její oči zahleděly se&nbsp;do&nbsp;tváře nebožtíkovy. Zatrhlo jí&nbsp;to&nbsp;obličejem, rty se&nbsp;jí&nbsp;začly chvít, bohaté slzy vyhrkly. Těžce zaštkala.</span></p>
          <p class="chunk" data-nb-ref-number="10" data-nb-words="65" data-nb-chars="389"><span class="idea" data-nb-ref-number="10" id="idea10" data-nb-words="65" data-nb-chars="389">Utřela si&nbsp;bílým šátkem rychle oči i&nbsp;ústa. Teď pohlédla na&nbsp;sousedky vpravo a&nbsp;vlevo. Vlevo stála voskářka paní Hirtová a&nbsp;modlila se&nbsp;z&nbsp;knížky. Vpravo stála nějaká slušně oblečená panička, kterou paní Ruska neznala; byla-li, jak se&nbsp;podobalo, z&nbsp;Prahy, musila být odněkud za&nbsp;vodou. Oslovila ji, to&nbsp;se&nbsp;rozumí, že&nbsp;po&nbsp;německu, neboť v&nbsp;národním ohledu byla Malá Strana tenkrát skutečně levou Prahou.</span></p>
          <p class="chunk" data-nb-ref-number="11" data-nb-words="40" data-nb-chars="205"><span class="idea" data-nb-ref-number="11" id="idea11" data-nb-words="40" data-nb-chars="205">„Dej mu&nbsp;pánbůh věčnou slávu,“ pravila paní Ruska, „jako by&nbsp;byl živ tu&nbsp;leží a&nbsp;usmívá se,“ a&nbsp;zase stírala řinoucí se&nbsp;slzy. „šel a&nbsp;nechal nás tu&nbsp;– nechal tu&nbsp;také všecku svou zámožnost&nbsp;– smrt je&nbsp;zlodějka, je.“</span></p>
          <p class="chunk" data-nb-ref-number="12" data-nb-words="3" data-nb-chars="26"><span class="idea" data-nb-ref-number="12" id="idea12" data-nb-words="3" data-nb-chars="26">Neznámá paní neodpovídala.</span></p>
          <p class="chunk" data-nb-ref-number="13" data-nb-words="84" data-nb-chars="466"><span class="idea" data-nb-ref-number="13" id="idea13" data-nb-words="84" data-nb-chars="466">„Jednou jsem byla také na&nbsp;židovském pohřbu,“ pokračovala pološeptem paní Ruska, „ale to&nbsp;není hezké. Všechna zrcadla jsou zavěšena, aby prý neviděli mrtvolu, ať&nbsp;se&nbsp;obrátí, kam chtějí. Takhle je&nbsp;líp, nebožtíka v&nbsp;truhle je&nbsp;vidět pěkně ze&nbsp;všech stran&nbsp;– já&nbsp;bych řekla, že&nbsp;ta&nbsp;truhla stojí dvacet zlatých v&nbsp;stříbře, to&nbsp;je&nbsp;krása! Ale zasloužil si&nbsp;jí, dobrák, jako by&nbsp;se&nbsp;na&nbsp;nás i&nbsp;z&nbsp;toho zrcadla usmíval. Pranic ho&nbsp;smrt nezměnila, jen trochu ho&nbsp;natáhla&nbsp;– jako by&nbsp;byl živ, že?“</span></p>
          <p class="chunk" data-nb-ref-number="14" data-nb-words="9" data-nb-chars="53"><span class="idea" data-nb-ref-number="14" id="idea14" data-nb-words="9" data-nb-chars="53">„Já pana Velše za&nbsp;živa neznala,“ mínila cizí panička.</span></p>
          <p class="chunk" data-nb-ref-number="15" data-nb-words="187" data-nb-chars="1017"><span class="idea" data-nb-ref-number="15" id="idea15" data-nb-words="187" data-nb-chars="1017">„Ne? O&nbsp;jé, já&nbsp;tuze dobře. Ještě co&nbsp;svobodného, a&nbsp;také ženu jeho ještě co&nbsp;svobodnou, dej jí&nbsp;pánbůh nebe! Vidím ji&nbsp;jako dnes, když měli svatbu&nbsp;– plakala od&nbsp;božího rána&nbsp;– prosím, plakat celý den, když má&nbsp;člověk devět let už&nbsp;s&nbsp;mužským známost! Hloupé, ne? Ten si&nbsp;na&nbsp;ní&nbsp;vyčekal, devět let, moh radš čekat ještě devětkrát devět. Ta&nbsp;byla! Povídám, protivná byla. Ze&nbsp;všech byla nejrozumnější a&nbsp;nejkrásnější a&nbsp;hospodářství nerozuměla žádná jako ona; na&nbsp;trhu se&nbsp;smlouvala hodinu o&nbsp;grešli, při prádle upřela chudé podělkyni<sup id="fnref:3"><a href="#fn:3" class="footnote-ref" role="doc-noteref">3</a></sup> vždycky nějakou putnu vody a&nbsp;děvečky se&nbsp;u&nbsp;ní nikdy nenajedly. A&nbsp;Velš, ten měl lázně! Měla jsem dvě děvečky po&nbsp;sobě od&nbsp;nich a&nbsp;vím všecko. Minutu neměl pokoje. Že&nbsp;prý je&nbsp;jenom proto pořádný, že&nbsp;se&nbsp;jí&nbsp;bojí, a&nbsp;že prý jí&nbsp;jen proto neodmlouvá, aby se&nbsp;zlobila tím více. Víte, ona byla, jak říkáme, romantická, a&nbsp;chtěla, aby ji&nbsp;celý svět litoval. Pořád si&nbsp;naříkala, jak ji&nbsp;muž trýzní. Kdyby ji&nbsp;byl muž ze&nbsp;zlosti otrávil, byla by&nbsp;bývala ráda, a&nbsp;kdyby se&nbsp;byl muž sám oběsil, taky, alespoň by&nbsp;ji&nbsp;byl svět litoval.“</span></p>
          <p class="chunk" data-nb-ref-number="16" data-nb-words="57" data-nb-chars="333"><span class="idea" data-nb-ref-number="16" id="idea16" data-nb-words="57" data-nb-chars="333">Paní Ruska pohlédla zas k&nbsp;neznámé své sousedce. Ale neznámá tu&nbsp;víc nestála. V&nbsp;ohni svém nebyla paní Ruska ani zpozorovala, že&nbsp;sousedka její zapaluje se&nbsp;v&nbsp;tváři vždy víc a&nbsp;víc a&nbsp;že uprostřed její řeči odstoupla od&nbsp;ní. Nyní rozmlouvala neznámá v&nbsp;pozadí pokoje se&nbsp;suchým panem Uhmühlem, oficiálem u&nbsp;zemské účtárny, příbuzným pana Velše.</span></p>
          <p class="chunk" data-nb-ref-number="17" data-nb-words="20" data-nb-chars="114"><span class="idea" data-nb-ref-number="17" id="idea17" data-nb-words="20" data-nb-chars="114">Paní Ruska zahleděla se&nbsp;zas na&nbsp;němou tvář nebožtíkovu. Zase se&nbsp;jí&nbsp;začly rty pozachvívat, slza jí&nbsp;vyprýštěla z&nbsp;oka.</span></p>
          <p class="chunk" data-nb-ref-number="18" data-nb-words="36" data-nb-chars="200"><span class="idea" data-nb-ref-number="18" id="idea18" data-nb-words="36" data-nb-chars="200">„Nebožák,“ pravila hezky nahlas k&nbsp;voskářce paní Hirtové, „ale on&nbsp;je&nbsp;na&nbsp;všechno trest boží, na&nbsp;všechno. Vždyť on&nbsp;také nebyl poctivý, nechme to! Kdyby si&nbsp;byl vzal chudou Tondu, s&nbsp;kterou měl přec dítě&nbsp;–“</span></p>
          <p class="chunk" data-nb-ref-number="19" data-nb-words="51" data-nb-chars="293"><span class="idea" data-nb-ref-number="19" id="idea19" data-nb-words="51" data-nb-chars="293">„Zdráva v&nbsp;májové noci na&nbsp;koštěti přijela?“ zasípalo to&nbsp;hlasitě za&nbsp;ní&nbsp;a&nbsp;kostnatá ruka mužská položila se&nbsp;jí&nbsp;na&nbsp;rameno. Všichni přítomní trhli sebou a&nbsp;hleděli na&nbsp;paní Rusku a&nbsp;pana Uhmühla, který se&nbsp;teď postavil před ni. Natáhnul ruku ke&nbsp;dveřím a&nbsp;velel svým sípavým, ale pronikavým hlasem: „Ven!“</span></p>
          <p class="chunk" data-nb-ref-number="20" data-nb-words="20" data-nb-chars="130"><span class="idea" data-nb-ref-number="20" id="idea20" data-nb-words="20" data-nb-chars="130">„Copak je&nbsp;tam?“ tázal se&nbsp;ode dveří druhý pan Uhmühl, tehdejší malostranský policejní komisař. Holá kostra, suchan jako jeho bratr.</span></p>
          <p class="chunk" data-nb-ref-number="21" data-nb-words="13" data-nb-chars="73"><span class="idea" data-nb-ref-number="21" id="idea21" data-nb-words="13" data-nb-chars="73">„Tady ta&nbsp;čarodějnice se&nbsp;sem vetřela a&nbsp;pomlouvá mrtvé. Má&nbsp;jazyk jako meč.“</span></p>
          <p class="chunk" data-nb-ref-number="22" data-nb-words="5" data-nb-chars="28"><span class="idea" data-nb-ref-number="22" id="idea22" data-nb-words="5" data-nb-chars="28">„Tedy ji&nbsp;bácni přes pochvu!“</span></p>
          <p class="chunk" data-nb-ref-number="23" data-nb-words="10" data-nb-chars="56"><span class="idea" data-nb-ref-number="23" id="idea23" data-nb-words="10" data-nb-chars="56">„To ona dělá při každém funuse,“ znělo z&nbsp;několika stran.</span></p>
          <p class="chunk" data-nb-ref-number="24" data-nb-words="7" data-nb-chars="36"><span class="idea" data-nb-ref-number="24" id="idea24" data-nb-words="7" data-nb-chars="36">„Už svedla rámusy i&nbsp;na svatém poli!“</span></p>
          <p class="chunk" data-nb-ref-number="25" data-nb-words="18" data-nb-chars="99"><span class="idea" data-nb-ref-number="25" id="idea25" data-nb-words="18" data-nb-chars="99">„Jenom honem ven,“ velel pan komisař a&nbsp;chopil paní Rusku za&nbsp;ruku. Paní Ruska šla štkajíc jako dítě.</span></p>
          <p class="chunk" data-nb-ref-number="26" data-nb-words="10" data-nb-chars="60"><span class="idea" data-nb-ref-number="26" id="idea26" data-nb-words="10" data-nb-chars="60">„Takový škandál&nbsp;– a&nbsp;při tak krásném funuse,“ mínili zůstalí.</span></p>
          <p class="chunk" data-nb-ref-number="27" data-nb-words="59" data-nb-chars="339"><span class="idea" data-nb-ref-number="27" id="idea27" data-nb-words="59" data-nb-chars="339">„Teď ticho!“ velel pan komisař paní Rusce v&nbsp;předpokoji, neboť právě ubírali se&nbsp;kolem farář a&nbsp;kaplani. Pak ji&nbsp;vedl ke&nbsp;schodům. Paní Ruska snažila se&nbsp;sice vypravit nějaké slovo ze&nbsp;sebe, ale pan komisař vedl ji&nbsp;neúprosně dál až&nbsp;před dům. Zde kývnul na&nbsp;policejního strážníka: „Doveďte tu&nbsp;ženu až&nbsp;k&nbsp;jejímu bytu, aby nedělala při funuse ostudu!“</span></p>
          <p class="chunk" data-nb-ref-number="28" data-nb-words="14" data-nb-chars="73"><span class="idea" data-nb-ref-number="28" id="idea28" data-nb-words="14" data-nb-chars="73">Paní Ruska byla zapálena jako pivoňka, ani nevěděla víc, co&nbsp;se&nbsp;s&nbsp;ní děje.</span></p>
          <p class="chunk" data-nb-ref-number="29" data-nb-words="12" data-nb-chars="64"><span class="idea" data-nb-ref-number="29" id="idea29" data-nb-words="12" data-nb-chars="64">„Škandál&nbsp;– a&nbsp;tak krásný funus!“ hlučelo teď zas dole na&nbsp;náměstí.</span></p>
          <p class="chunk" data-nb-ref-number="30" data-nb-words="39" data-nb-chars="255"><span class="idea" data-nb-ref-number="30" id="idea30" data-nb-words="39" data-nb-chars="255">Páni Uhmühlové, synové pana Uhmela, městského písaře, vnukové pana Uměla, barvíře, byli, jak vidět, tuze přísní páni. A&nbsp;proti paní Rusce zavládla dnes nevole malostranská, řekl bych světová, kdyby Malá Strana, jakž bych co&nbsp;rodák přál, pokrývala svět celý.</span></p>
          <p class="chunk" data-nb-ref-number="31" data-nb-words="11" data-nb-chars="74"><span class="idea" data-nb-ref-number="31" id="idea31" data-nb-words="11" data-nb-chars="74">Následujícího dne byla paní Ruska obeslána na&nbsp;komisariát v&nbsp;Mostecké ulici.</span></p>
          <p class="chunk" data-nb-ref-number="32" data-nb-words="88" data-nb-chars="552"><span class="idea" data-nb-ref-number="32" id="idea32" data-nb-words="88" data-nb-chars="552">Tam bývalo živo. Když v&nbsp;létě úřadovali při otevřených oknech, bylo je&nbsp;slyšet přes celou ulici. Spouštěli na&nbsp;každého plnými stavidly, tenkráte ještě nebylo toho zdvořilého zacházení, které teď každý policejní výkon zajisté krášlí. Často se&nbsp;tam pod okny na&nbsp;chodníku zastavoval Josef harfenista, známý revolucionář malostranský. A&nbsp;když některý z&nbsp;nás mladíků šel kolem a&nbsp;na něho se&nbsp;podíval, mrknul Josef, ukázal palcem nad sebe a&nbsp;řekl s&nbsp;klidným úsměvem: „Štěkají.“ Doufám, že&nbsp;v&nbsp;tom nebyl despekt, že&nbsp;hleděl Josef jen se&nbsp;vyjádřit slovem co&nbsp;možná plastickým.</span></p>
          <p class="chunk" data-nb-ref-number="33" data-nb-words="23" data-nb-chars="124"><span class="idea" data-nb-ref-number="33" id="idea33" data-nb-words="23" data-nb-chars="124">A&nbsp;tam stála v&nbsp;mantile a&nbsp;čepci se&nbsp;zelenými stuhami o&nbsp;polednách dne 4.&nbsp;května r.&nbsp;184* paní Ruska před přísným panem komisařem.</span></p>
          <p class="chunk" data-nb-ref-number="34" data-nb-words="43" data-nb-chars="252"><span class="idea" data-nb-ref-number="34" id="idea34" data-nb-words="43" data-nb-chars="252">Byla zdrcena, hleděla k&nbsp;zemi, neodpovídala. A&nbsp;když pan komisař přísnou svou řeč skončil a&nbsp;jí řekl: „Neopovažte se&nbsp;už&nbsp;jaktěživa na&nbsp;nějaký funus!&nbsp;– Teď můžete jít!“&nbsp;–, šla. Tenkrát ovšem mohl pan komisař zapovědít i&nbsp;umřít, jakžpak teprv chodit na&nbsp;pohřby.</span></p>
          <p class="chunk" data-nb-ref-number="35" data-nb-words="15" data-nb-chars="84"><span class="idea" data-nb-ref-number="35" id="idea35" data-nb-words="15" data-nb-chars="84">Když vyšla z&nbsp;kanceláře, podíval se&nbsp;pan komisař na&nbsp;nižšího úředníka a&nbsp;prál s&nbsp;úsměvem:</span></p>
          <p class="chunk" data-nb-ref-number="36" data-nb-words="13" data-nb-chars="64"><span class="idea" data-nb-ref-number="36" id="idea36" data-nb-words="13" data-nb-chars="64">„Ona za&nbsp;to&nbsp;ani nemůže. Je&nbsp;jako pila, rozřeže, co&nbsp;se&nbsp;jí&nbsp;podloží!“</span></p>
          <p class="chunk" data-nb-ref-number="37" data-nb-words="9" data-nb-chars="59"><span class="idea" data-nb-ref-number="37" id="idea37" data-nb-words="9" data-nb-chars="59">„Měla by&nbsp;platit daň ve&nbsp;prospěch hluchoněmých!“ mínil nižší.</span></p>
          <p class="chunk" data-nb-ref-number="38" data-nb-words="10" data-nb-chars="47"><span class="idea" data-nb-ref-number="38" id="idea38" data-nb-words="10" data-nb-chars="47">Zasmáli se&nbsp;hlasitě a&nbsp;byli oba zas v&nbsp;dobré míře.</span></p>
          <p class="chunk" data-nb-ref-number="39" data-nb-words="13" data-nb-chars="80"><span class="idea" data-nb-ref-number="39" id="idea39" data-nb-words="13" data-nb-chars="80">Ale paní Ruska dlouho se&nbsp;nemohla dodělat bývalé dobré míry své. Konečněji našla.</span></p>
          <p class="chunk" data-nb-ref-number="40" data-nb-words="36" data-nb-chars="201"><span class="idea" data-nb-ref-number="40" id="idea40" data-nb-words="36" data-nb-chars="201">As&nbsp;po&nbsp;půl roce vystěhovala se&nbsp;ze&nbsp;svého domu a&nbsp;najala sobě byt zrovna vedle Oujezdské brány. Tady musel každý funus kolem. A&nbsp;když šel jakýkoli, vyšla dobrá paní Ruska vždycky před dům a&nbsp;srdečně plakala.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="41" data-nb-words="4" data-nb-chars="25"><span class="idea" data-nb-ref-number="41" id="idea41" data-nb-words="4" data-nb-chars="25"><p>Pětadvacet. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="42" data-nb-words="5" data-nb-chars="29"><span class="idea" data-nb-ref-number="42" id="idea42" data-nb-words="5" data-nb-chars="29"><p>Dnešní Tržiště. <em>Pozn. red.</em> <a href="#fnref:2" class="footnote-backref" role="doc-backlink">↩︎</a></p></span></li>
            <li id="fn:3" role="doc-endnote" class="chunk" data-nb-ref-number="43" data-nb-words="8" data-nb-chars="53"><span class="idea" data-nb-ref-number="43" id="idea43" data-nb-words="8" data-nb-chars="53"><p>Příležitostná pracovnice za&nbsp;denní mzdu. Pozn. red. <a href="#fnref:3" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_malostranske_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>