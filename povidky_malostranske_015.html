<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Svatováclavská mše">
    <meta name="apple-mobile-web-app-capable" content="yes">
    <title>Svatováclavská mše</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_malostranske_014.html">
    <link rel="next" href="./povidky_malostranske_016.html">
    <meta name="nb-order" content="11">
    <link rel="self" href="povidky_malostranske_015.html">
    <meta name="nb-identifier" content="neruda-povidky-malostranske-4070296">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3870" data-nb-chars="22755">
    <nav role="doc-toc">
      <ul class="plain section">
        <li><a href="povidky_malostranske_005.html">Věnování</a></li>
        <li><a href="povidky_malostranske_006.html">Týden v&nbsp;tichém domě</a>
          <ol class="headings-toc">
            <li><a href="povidky_malostranske_006.html#i-vkošili">I. V&nbsp;košili</a></li>
            <li><a href="povidky_malostranske_006.html#ii-dům-senbspzvětší-části-probudil">II. Dům se&nbsp;z&nbsp;větší části probudil</a></li>
            <li><a href="povidky_malostranske_006.html#iii-vrodině-pana-domácího">III. V&nbsp;rodině pana domácího</a></li>
            <li><a href="povidky_malostranske_006.html#iv-monolog-lyrický">IV. Monolog lyrický</a></li>
            <li><a href="povidky_malostranske_006.html#v-starý-mládenec-všeho-štěstí-vejlupek">V. Starý mládenec&nbsp;– všeho štěstí vejlupek</a></li>
            <li><a href="povidky_malostranske_006.html#vi-rukopis-amračno">VI. Rukopis a&nbsp;mračno</a></li>
            <li><a href="povidky_malostranske_006.html#vii-kousky-zápisků-praktikantových">VII. Kousky zápisků praktikantových</a></li>
            <li><a href="povidky_malostranske_006.html#viii-při-pohřbu">VIII. Při pohřbu</a></li>
            <li><a href="povidky_malostranske_006.html#ix-další-doklad-pořekadla">IX. Další doklad pořekadla</a></li>
            <li><a href="povidky_malostranske_006.html#x-vdobě-rozechvění">X. V&nbsp;době rozechvění</a></li>
            <li><a href="povidky_malostranske_006.html#xi-prvotina-novelistická-která-prosí-zanbsplaskavé-shovění">XI. Prvotina novelistická, která prosí za&nbsp;laskavé shovění</a></li>
            <li><a href="povidky_malostranske_006.html#xii-pět-minut-ponbspkoncertu">XII. Pět minut po&nbsp;koncertu</a></li>
            <li><a href="povidky_malostranske_006.html#xiii-ponbsptahu">XIII. Po&nbsp;tahu</a></li>
            <li><a href="povidky_malostranske_006.html#xiv-zněžné-domácnosti">XIV. Z&nbsp;něžné domácnosti</a></li>
            <li><a href="povidky_malostranske_006.html#xv-konec-téhodne">XV. Konec téhodne</a></li>
          </ol>
        </li>
        <li><a href="povidky_malostranske_007.html">Pan Ryšánek a&nbsp;pan Schlegl</a>
          <ol class="headings-toc">
            <li><a href="povidky_malostranske_007.html#i">I</a></li>
            <li><a href="povidky_malostranske_007.html#ii">II</a></li>
          </ol>
        </li>
        <li><a href="povidky_malostranske_008.html">Přivedla žebráka na mizinu</a></li>
        <li><a href="povidky_malostranske_009.html">O&nbsp;měkkém srdci paní Rusky</a></li>
        <li><a href="povidky_malostranske_010.html">Večerní šplechty</a></li>
        <li><a href="povidky_malostranske_011.html">Doktor Kazisvět</a></li>
        <li><a href="povidky_malostranske_012.html">Hastrman</a></li>
        <li><a href="povidky_malostranske_013.html">Jak si nakouřil pan Vorel pěnovku</a></li>
        <li><a href="povidky_malostranske_014.html">U&nbsp;Tří lilií</a></li>
        <li><a href="povidky_malostranske_015.html">Svatováclavská mše</a></li>
        <li><a href="povidky_malostranske_016.html">Jak to přišlo,že dne 20.&nbsp;srpna roku 1849, o&nbsp;půl jedné s&nbsp;poledne,Rakousko nebylo rozbořeno</a></li>
        <li><a href="povidky_malostranske_017.html">Psáno o&nbsp;letošních Dušičkách</a></li>
        <li><a href="povidky_malostranske_018.html">Figurky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_malostranske_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="18"><span class="idea" data-nb-ref-number="1" id="idea1" data-nb-words="2" data-nb-chars="18">Svatováclavská mše</span></h1>
        <section>
          <p class="chunk" data-nb-ref-number="2" data-nb-words="1" data-nb-chars="4"><span class="idea" data-nb-ref-number="2" id="idea2" data-nb-words="1" data-nb-chars="4">1876</span></p>
          <p class="chunk" data-nb-ref-number="3" data-nb-words="171" data-nb-chars="1074"><span class="idea" data-nb-ref-number="3" id="idea3" data-nb-words="171" data-nb-chars="1074">Seděl jsem dole na&nbsp;schodech, vedoucích na&nbsp;kostelní kůr, a&nbsp;sotva že&nbsp;jsem dýchal. Přivřenými mřížovými dveřmi viděl jsem dobře po&nbsp;chrámě, vpravo k&nbsp;stříbrnému náhrobku svatojanskému a&nbsp;přespříč chrámu k&nbsp;sakristii na&nbsp;druhé straně. Již bylo dávno po&nbsp;odpoledním požehnání, svatovítský chrám prázdný. Jen u&nbsp;hrobu svatého Jana klečela ještě zbožná má&nbsp;matka, pohřížena v&nbsp;modlitbě, a&nbsp;od svatováclavské kaple přicházel starý kostelník, vykonávaje poslední svou obchůzku. Šel na&nbsp;tři kroky kolem mne, zabočil ku&nbsp;východu pod královským oratoriem<sup id="fnref:1"><a href="#fn:1" class="footnote-ref" role="doc-noteref">1</a></sup>, zaharašil klíčem, otočil zámkem a&nbsp;cvaknul ještě na&nbsp;zkoušku klikou. Pak šel dále a&nbsp;teď vstala také má&nbsp;matka, požehnala se&nbsp;a&nbsp;kráčela vedle kostelníka. Náhrobek mně oba zakryl, slyšel jsem jen dunící kroky jejich, jednotlivé zvuky rozmluvy, pak se&nbsp;objevili na&nbsp;druhé straně u&nbsp;sakristie. Kostelník bouchnul tu&nbsp;dveřmi, zas harašil zámek, cvakla klika, a&nbsp;teď šli k&nbsp;pravému východu. Ještě zaznělo as&nbsp;dvoje zapadnutí železa a&nbsp;já byl v&nbsp;kostele sám a&nbsp;zavřen. Podivný cit mnou zachvěl, přes záda mně přeběhl horký proud&nbsp;– ale pocit ten nebyl nepříjemný.</span></p>
          <p class="chunk" data-nb-ref-number="4" data-nb-words="119" data-nb-chars="723"><span class="idea" data-nb-ref-number="4" id="idea4" data-nb-words="119" data-nb-chars="723">Honem jsem vyskočil, vyndal kapesní šátek a&nbsp;přivázal jím co&nbsp;možná pevně mřížové ty&nbsp;dveře, které se&nbsp;takto zavíraly jen na&nbsp;kliku. Pak jsem rychle kráčel po&nbsp;schodech vzhůru na&nbsp;první odstavec kůru, přitlačil se&nbsp;zde ke&nbsp;zdi a&nbsp;usedl zase na&nbsp;stupínek. Učinil jsem obé z&nbsp;opatrnosti. Byl jsem pevně přesvědčen, že&nbsp;dveře chrámové se&nbsp;otevřou ještě jednou a&nbsp;jimi že&nbsp;dlouhými skoky veběhnou kostelní psi, určení za&nbsp;noční stráž. Nikdy jsme my&nbsp;ministranti nespatřili sice kostelních těch psů, ani zaštěknout jsme je&nbsp;nikde neslyšeli, ale vyprávěli jsme si, že&nbsp;jsou tři, velcí, strakatí, zlí, vypadající zrovna tak jako ten hafan krále Václava, namalovaný na&nbsp;obraze za&nbsp;hlavním oltářem. Neštěkají prý nikdy, což je&nbsp;známkou největší psí zloby.</span></p>
          <p class="chunk" data-nb-ref-number="5" data-nb-words="197" data-nb-chars="1093"><span class="idea" data-nb-ref-number="5" id="idea5" data-nb-words="197" data-nb-chars="1093">Věděl jsem, že&nbsp;velcí psi umějí i&nbsp;kliky otvírat, a&nbsp;proto jsem dolejší dveře připevnil šátkem. Soudil jsem, nahoru na&nbsp;kruchtu<sup id="fnref:2"><a href="#fn:2" class="footnote-ref" role="doc-noteref">2</a></sup> pak že&nbsp;za&nbsp;mnou nemohou. Ráno ale, až&nbsp;je&nbsp;kostelník zase odvede, že&nbsp;sejdu beze všeho nebezpečí opět dolů. Ano, jednalo se&nbsp;o&nbsp;přenocování v&nbsp;svatovítském chrámě. O&nbsp;tajné, to&nbsp;se&nbsp;rozumí. Ale o&nbsp;velice důležité. Věděliť jsme my&nbsp;hošíci na&nbsp;určito, že&nbsp;den co&nbsp;den a&nbsp;vždy zrovna o&nbsp;půlnoci slouží svatý Václav ve&nbsp;své kapli svatou mši. Abych se&nbsp;přiznal, byl jsem zvěst o&nbsp;tom mezi svými soudruhy rozšířil vlastně sám. Měl jsem ji&nbsp;ale z&nbsp;dobrého, zcela spolehlivého pramene. Kostelník Havel&nbsp;– říkali mu&nbsp;Havel Krocan, pro neobyčejně dlouhý a&nbsp;skvostný jeho nos&nbsp;– vyprávěl o&nbsp;tom doma u&nbsp;rodičů mých, a&nbsp;když vyprávěl, stříhal tak podivně očima stranou po&nbsp;mně, a&nbsp;já uhodl ihned, že&nbsp;nechce, abych o&nbsp;té tajnosti zvěděl také já. Sdělil jsem ji&nbsp;nejlepším svým dvěma kamarádům a&nbsp;usnesli jsme se, že&nbsp;se&nbsp;na&nbsp;tu&nbsp;půlnoční mši podíváme&nbsp;– svatý Václav byl náš ideál. Já&nbsp;co&nbsp;hlavní zasvěcenec měl jsem ovšem přednost, a&nbsp;dnes jsem tedy první z&nbsp;trojice seděl na&nbsp;spodním kůru, zavřen a&nbsp;oddělen od&nbsp;celého světa.</span></p>
          <p class="chunk" data-nb-ref-number="6" data-nb-words="157" data-nb-chars="971"><span class="idea" data-nb-ref-number="6" id="idea6" data-nb-words="157" data-nb-chars="971">Doma, to&nbsp;jsem věděl, dnes mne pohřešovat nebudou. Dovedl jsem s&nbsp;onou prolhaností, která tak mnohého devítiletého, nadaného hocha krášlí, matce nalhat, že&nbsp;sobě staroměstská teta naše přeje, abych k&nbsp;ní navečer přišel. Rozumělo se&nbsp;samo sebou, že&nbsp;zůstanu tam přes noc, ráno ale že&nbsp;se&nbsp;dostavím určitě zas na&nbsp;roráty<sup id="fnref:3"><a href="#fn:3" class="footnote-ref" role="doc-noteref">3</a></sup>, k&nbsp;ministrantské své povinnosti. Prozradím-li se&nbsp;později, co&nbsp;na&nbsp;tom, vždyť mohu vyprávět, jak svatý Václav slouží mši! Podobalo se&nbsp;mně, že&nbsp;budu pak skoro tak vzácnou osobou jako stará Wimmrová, matka hradčanského truhláře Wimmra, která viděla v&nbsp;čas cholery jednou na&nbsp;vlastní oči, jak kapucínská panenka Maria, oděná zlatým svým talárem, kráčela v&nbsp;noci po&nbsp;Loretánském náměstí a&nbsp;kropila domy svěcenou vodou. Lidé tenkráte se&nbsp;těšili, že&nbsp;úmoru pozbudou; když ale cholera právě v&nbsp;těch domech pak řádila ještě krutěji než dřív, připadli teprv na&nbsp;pravý výklad, že&nbsp;totiž panenka Maria sama si&nbsp;v&nbsp;sousedství vykropovala ty, kteří měli vejít k&nbsp;ní do&nbsp;nebeského království.</span></p>
          <p class="chunk" data-nb-ref-number="7" data-nb-words="75" data-nb-chars="452"><span class="idea" data-nb-ref-number="7" id="idea7" data-nb-words="75" data-nb-chars="452">Každý snad se&nbsp;nalézal již, alespoň na&nbsp;okamžik, ve&nbsp;prázdném chrámě sám a&nbsp;ví, jak mocně ty&nbsp;rozlehlé, tiché prostory působí na&nbsp;cit. U&nbsp;dítěte, obrazotvorností rozehřátého, očekávajícího věcí naprosto neobyčejných, je&nbsp;dojem ovsem nesmírně stupňován. Čekal jsem chvíli&nbsp;– bila čtvrt&nbsp;– bila půl a&nbsp;zvuk hodin zapadal do&nbsp;chrámu jakoby do&nbsp;tůně&nbsp;– ale nikde u&nbsp;dveří ani nejmenšího ruchu. Neuznali snad právě dnes potřebu střežit chrám? Či&nbsp;pouštěli psy teprv za&nbsp;tmy?</span></p>
          <p class="chunk" data-nb-ref-number="8" data-nb-words="158" data-nb-chars="961"><span class="idea" data-nb-ref-number="8" id="idea8" data-nb-words="158" data-nb-chars="961">Zvedl jsem se&nbsp;ze&nbsp;stupínku a&nbsp;pomalu jsem se&nbsp;narovnal. Nejbližším velkým oknem vnikalo již jen mdle a&nbsp;šeře denní světlo. Bylť již pozdní listopad, po&nbsp;svaté Kateřině, a&nbsp;den krátký. Zvenčí zalehnul ke&nbsp;mně málokdy nějaký zvuk, ale každý zalehal hlasně. K&nbsp;večeru je&nbsp;v&nbsp;končině té&nbsp;až&nbsp;smutně ticho. Někdy zalehnul těžký krok jednotlivcův. Po&nbsp;přestávce jsem slyšel kroků víc a&nbsp;kolemjdoucí dva mužští hovořili hrubými hlasy. Pak se&nbsp;ozval temný rachot v&nbsp;dáli. Těžký nějaký povoz projížděl as&nbsp;průjezdem hradním. Rachot se&nbsp;stal jasnější, patrně byl povoz vyjel již sem na&nbsp;prostranství. Ale stále to&nbsp;harašilo silněji a&nbsp;blíž, kopyta cvakala, těžké řetězy zvonily, velká kola se&nbsp;drkotala, patrně to&nbsp;jede vojenský vůz kolem do&nbsp;svatojirských kasáren. Hlomoz byl tak silný, že&nbsp;se&nbsp;až&nbsp;kostelní okno lehýnce rozdrnčelo a&nbsp;někde na&nbsp;vyšší kruchtě vrabci nepokojně zapípli. Hluboce jsem sobě při tom zapípnutí oddechnul; vědomí, že&nbsp;tu&nbsp;někde jsou přece se&nbsp;mnou živí tvorové, svlažilo mysl.</span></p>
          <p class="chunk" data-nb-ref-number="9" data-nb-words="210" data-nb-chars="1233"><span class="idea" data-nb-ref-number="9" id="idea9" data-nb-words="210" data-nb-chars="1233">Ostatně nemohu říci, že&nbsp;bych byl v&nbsp;chrámové té&nbsp;samotě cítil tesknotu, strach. Také proč? Byl jsem sobě sice vědom neobyčejnosti svého podniku, ale žádné chyby. Žádné vědomí hříchu neskličovalo a&nbsp;netisklo duši mou, naopak, cítil jsem se&nbsp;nadšeným, povzneseným. Náboženské nadšení jako by&nbsp;ze&nbsp;mne bylo učinilo zvláštního, vznešeného tvora, nikdy předtím&nbsp;– a&nbsp;přiznám se: nikdy také již potom necítil jsem se&nbsp;tak dokonalým, tak všeobecné závisti hodným. Byl bych se&nbsp;klaněl snad sám sobě, kdyby dítě bylo té&nbsp;hloupé samolibosti mocno, jaké bývá dorostlý člověk. Jinde a&nbsp;jindy bych se&nbsp;byl bál třeba strašidel&nbsp;– ale zde v&nbsp;kostele neměla strašidla přece pražádné moci! A&nbsp;duchové pochovaných zde svatých? Měl jsem dnes zde co&nbsp;činit jen se&nbsp;svatým Václavem, a&nbsp;ten přece mohl mít jen upřímnou radost ze&nbsp;mne, že&nbsp;se&nbsp;tolikerého odvažuju, jen abych ho&nbsp;viděl v&nbsp;slávě jeho a&nbsp;jak slouží pánu bohu. Bude-li chtít, jak ochotně budu mu&nbsp;ministrovat, jak pozorně přenášet kovanou mešní knihu ze&nbsp;strany na&nbsp;stranu a&nbsp;jakž si&nbsp;dám pozor, abych zvonkem nezacinknul ani jedenkráte více, než je&nbsp;potřebí! A&nbsp;také řemeny u&nbsp;positivku<sup id="fnref:4"><a href="#fn:4" class="footnote-ref" role="doc-noteref">4</a></sup> dole chci tahat a&nbsp;zpívat, zpívat tak vysoko a&nbsp;krásně, že&nbsp;se&nbsp;svatý Václav až&nbsp;rozpláče, obě ruce mně na&nbsp;hlavu položí a&nbsp;řekne: „Hodné dítě!“</span></p>
          <p class="chunk" data-nb-ref-number="10" data-nb-words="161" data-nb-chars="884"><span class="idea" data-nb-ref-number="10" id="idea10" data-nb-words="161" data-nb-chars="884">Hlučně bijící pátá hodina mne vyrušila z&nbsp;dumání mého. Vyňal jsem teď ze&nbsp;školské své torby, na&nbsp;řemeni přes rameno převěšené, čítací svou knihu, rozložil ji&nbsp;na&nbsp;zábradlí a&nbsp;jal se&nbsp;čísti. Mladé oči dovedly toho vzdor značnému šeru přece ještě. Ale každý, sebeslabší zvuk venku mne vyrušoval a&nbsp;po každé jsem ustal ve&nbsp;čtení, až&nbsp;bylo venku již zas mrtvé ticho. Teď náhle se&nbsp;blížily spěšné, malé krůčky. Zrovna před oknem se&nbsp;zastavily. Mžikem mne projelo radostné přesvědčení, že&nbsp;jsou to&nbsp;oba přátelé moji. Zvláštní hvízdnutí, to&nbsp;naše oblíbené, ozvalo se&nbsp;venku. Chvěl jsem se&nbsp;radostí, že&nbsp;přátelé stále na&nbsp;mne myslejí, že&nbsp;přece sem ještě odběhli&nbsp;– snad budou, chudáci, pak doma ještě za&nbsp;to&nbsp;biti! Zároveň chvěl jsem se&nbsp;i&nbsp;pýchou, že&nbsp;mne teď as&nbsp;obdivují, že&nbsp;by&nbsp;tak rádi byli as&nbsp;na&nbsp;mém místě, třeba jen hodinku&nbsp;– celou noc nebudou moci spát ti&nbsp;hoši! A&nbsp;jak rád bych já&nbsp;je&nbsp;pustil na&nbsp;tu&nbsp;hodinku k&nbsp;sobě!</span></p>
          <p class="chunk" data-nb-ref-number="11" data-nb-words="215" data-nb-chars="1172"><span class="idea" data-nb-ref-number="11" id="idea11" data-nb-words="215" data-nb-chars="1172">Teď zahouknul Fricek&nbsp;– byl to&nbsp;ševcův Fricek, jakpak bych ho&nbsp;nepoznal! Měl jsem ho&nbsp;tak rád, Fricka, a&nbsp;dnes měl chudák po&nbsp;celý den samé neštěstí. Hned ráno při první mši vylil vodu panu faráři na&nbsp;boty&nbsp;– Fricek se&nbsp;kouká pořád po&nbsp;kostele místo po&nbsp;knězi&nbsp;– a&nbsp;odpůldne ho&nbsp;přistihl pan učitel, jak se&nbsp;Fricek hubičkoval s&nbsp;ředitelovic Anynkou a&nbsp;dával jí&nbsp;psaníčko&nbsp;– my&nbsp;ji&nbsp;měli rádi všichni tři, Anynku, a&nbsp;ona nás taky všechny tři. A&nbsp;teď zavejsknul Kubíček&nbsp;– Kubíček, ichuchu! Jak rád bych byl také zavejsknul nebo hvízdnul, nebo aspoň hlasitějším slovem se&nbsp;jim ozval, ale&nbsp;– byl jsem v&nbsp;kostele.&nbsp;– Hoši hovořili hlasitě, abych je&nbsp;slyšel, někdy vykřikli, rozuměl jsem ale jen jednotlivým těm vykřiknutým slovům. „Jsi tam?“&nbsp;– „Juchu, jsi tam?“&nbsp;– „Nemáš strach?“&nbsp;– Jsem! Nemám! Když přicházel někdo, vždy kousek odběhli, pak hned zas přišli. Bylo mně, jako bych skrz zeď viděl každé hnutí jejich, a&nbsp;na své tváři cítil jsem stálý rozložený smích.&nbsp;– Teď to&nbsp;kleplo do&nbsp;okna&nbsp;– až&nbsp;jsem se&nbsp;leknul!&nbsp;– patrně hodili kamínkem. A&nbsp;zas! Vtom zahučel blízko na&nbsp;prostranství silný, mužský hlas&nbsp;– slyšel jsem, jak muž láteří a&nbsp;jak přátelé moji utíkají.&nbsp;– Již se&nbsp;nevrátili.&nbsp;–&nbsp;– Ba&nbsp;již ne&nbsp;– marné čekání.&nbsp;–</span></p>
          <p class="chunk" data-nb-ref-number="12" data-nb-words="296" data-nb-chars="1793"><span class="idea" data-nb-ref-number="12" id="idea12" data-nb-words="296" data-nb-chars="1793">Po&nbsp;prvé mnou teď zachvěl pocit jakés tesknoty. Vstrčil jsem knihu do&nbsp;torby, přešel k&nbsp;druhému zábradlí a&nbsp;zadíval se&nbsp;dolů do&nbsp;chrámu. Podobalo se&nbsp;mně, že&nbsp;vypadá vše nyní smutněji než dříve, smutněji samo o&nbsp;sobě, bez ohledu na&nbsp;temno. Předměty jsem rozeznával velmi dobře, byl bych je&nbsp;rozeznal při tmě mnohem hustší, bylyť mně známy. Ale na&nbsp;sloupech a&nbsp;na oltářích jako by&nbsp;viselo pašijní modré plátno v&nbsp;dlouhánských pruzích, zahalujíc vše v&nbsp;barvu či&nbsp;bezbarvitost jedinou. Nahnul jsem hlavu přes zábradlí. Tam vpravo se&nbsp;zářilo věčné světlíčko zrovna pod královským oratoriem. Drží je&nbsp;tam kamenný havíř v&nbsp;ruce, známá, ve&nbsp;vzduchu visící a&nbsp;barvami dle života natřená karyatida<sup id="fnref:5"><a href="#fn:5" class="footnote-ref" role="doc-noteref">5</a></sup>. Světélko zářilo tak tichounce jako nejtišší hvězdička na&nbsp;nebi, ani nezakmitalo. Viděl jsem podlahu dole pod světlem v&nbsp;určité kostky oddělenou, kostelní lavici naproti v&nbsp;temnohnědém lesku a&nbsp;na nejbližším oltáři skvěl se&nbsp;slabě zlatý pruh na&nbsp;rouše nějakého dřevěného, vykrášleného svatého. Nemohl jsem sobě živou mocí vzpomenout, jak as&nbsp;ten svatý vypadá za&nbsp;světla denního. Zrak se&nbsp;kmitnul zase zpět na&nbsp;karyatidu. Tvář havířova byla zdola osvětlena, buclaté formy její vypadaly jako nepovedená, špinavá červená koule; vyboulených očí havířových, jichž jsme se&nbsp;ve&nbsp;dne až&nbsp;báli, jsem neviděl. Trochu dále šeřil se&nbsp;náhrobek svatojanský, na&nbsp;němž jsem, mimo světlejší barvu, nemohl rozeznat praničeho. A&nbsp;zase se&nbsp;dotknul zrak havíře a&nbsp;tu se&nbsp;mně pojednou zdálo, že&nbsp;drží tu&nbsp;hlavu nějak schválně tak nazad, jako při potměšilém smíchu, a&nbsp;že ta&nbsp;červenost je&nbsp;také jen z&nbsp;toho smíchu, z&nbsp;utajovaného. Snad že&nbsp;očima mžourá stranou po&nbsp;mně a&nbsp;směje se&nbsp;mně. Vtom mne opanoval strach. Zavřel jsem oči a&nbsp;jal se&nbsp;modlit. Pak mně ale hned zas bylo volněji, vstal jsem a&nbsp;pohlédl na&nbsp;havíře srdnatě. Světélko zářilo klidně dál. Z&nbsp;věže bouchala hodina sedmá.</span></p>
          <p class="chunk" data-nb-ref-number="13" data-nb-words="175" data-nb-chars="1022"><span class="idea" data-nb-ref-number="13" id="idea13" data-nb-words="175" data-nb-chars="1022">Avšak nyní se&nbsp;dostavil jiný pocit nepříjemný. Zachvěl jsem se&nbsp;zimou. Venku vládl suchý mráz, zde uvnitř v&nbsp;chrámě bylo ovšem chladno a&nbsp;šatu na&nbsp;těle, ač&nbsp;jsem byl dobře oděn, jsem přece neměl nadbytného. K&nbsp;tomu se&nbsp;náhle počal ozývat hlad. Obvyklá doba večeře již byla minula a&nbsp;já naprosto byl jsem zapomněl opatřit se&nbsp;ku&nbsp;své výpravě něčím. Brzy jsem byl odhodlán hladu se&nbsp;hrdinně protivit, ano viděl jsem v&nbsp;postění svém rozhodně důstojnou přípravu ke&nbsp;kynoucí půlnoční blaženosti. Avšak vkrádající se&nbsp;do&nbsp;těla zima nedala se&nbsp;zapudit pouhou vůlí, bylo mně pohybu třeba, abych se&nbsp;poněkud zahřál. Kráčel jsem po&nbsp;kůru sem a&nbsp;tam, pak jsem došel až&nbsp;za&nbsp;nižší varhany, za&nbsp;nimiž vedly schody ke&nbsp;kruchtě vyšší a&nbsp;hlavní. Úplně obeznámen s&nbsp;místnostmi jal jsem se&nbsp;vystupovat po&nbsp;schodech vzhůru. První schod prasknul a&nbsp;ve mně se&nbsp;zatajil dech. Přece jsem stoupal dál, pomalu a&nbsp;opatrně, jako jsme zde opatrně stoupávali vzhůru o&nbsp;svátcích, aby nás kalkant<sup id="fnref:6"><a href="#fn:6" class="footnote-ref" role="doc-noteref">6</a></sup> neslyšel a&nbsp;nezahnal zas dolů dříve, než jsme mohli nahoře vystoupit někam za&nbsp;muzikanty.</span></p>
          <p class="chunk" data-nb-ref-number="14" data-nb-words="145" data-nb-chars="830"><span class="idea" data-nb-ref-number="14" id="idea14" data-nb-words="145" data-nb-chars="830">Byl jsem na&nbsp;hlavní kruchtě. Pomalu jsem kladl krok za&nbsp;krokem, až&nbsp;jsem se&nbsp;octnul v&nbsp;popředí. Zde, kam jsme se&nbsp;odvažovali vždy jen s&nbsp;ostychem a&nbsp;dlívali vždy v&nbsp;jakéms poetickém rozechvění, jsem teď dlel jednou sám a&nbsp;sám, nestřežen a&nbsp;nepozorován nikým. Tam nahoře jsou, po&nbsp;obou stranách varhan, stupňovitá sedátka upravena, která se&nbsp;vrší nad sebou jako lavice antického cirku. Na&nbsp;nejspodnější stupeň jsem usedl, zrovna vedle tympánů.&nbsp;– Kdo mně mohl teď bránit, abych si&nbsp;sám zahrál s&nbsp;těmi tympány, které měly pro nás tolik imponujícího půvabu? Dotknul jsem se&nbsp;vedlejšího na&nbsp;povrchu, zcela lehýnce, jako bych ani pelu s&nbsp;něho setřít nechtěl&nbsp;– pak jsem se&nbsp;ho&nbsp;dotknul prstem zas a&nbsp;poněkud silněji&nbsp;– slyšel jsem teď to&nbsp;dotknutí druhé, ač&nbsp;byl zvuk skoro až&nbsp;k&nbsp;nepoznání, a&nbsp;nechal hry být. Bylo mně, jako bych se&nbsp;byl dopustil hříšného vyzývání.</span></p>
          <p class="chunk" data-nb-ref-number="15" data-nb-words="397" data-nb-chars="2348"><span class="idea" data-nb-ref-number="15" id="idea15" data-nb-words="397" data-nb-chars="2348">Přede mnou se&nbsp;černaly na&nbsp;stojanech a&nbsp;na vyvýšeném zábradlí velké žaltáře<sup id="fnref:7"><a href="#fn:7" class="footnote-ref" role="doc-noteref">7</a></sup>. Také těch jsem se&nbsp;mohl nyní dotknout, mohl jsem zkusit, zdali bych některý z&nbsp;nich uzdvihl, a&nbsp;ve dne bych byl pokušení as&nbsp;neodolal. Ty&nbsp;obrovité žaltáře byly pro nás vždy tak tajuplny. Kování jejich bylo mosazné, těžké; desky polámány; pergamenové listy, které se&nbsp;pomocí dřevěných roubíků obracely, na&nbsp;rozích do&nbsp;špíny ohmatány; a&nbsp;na listech těch se&nbsp;skvěly zlaté a&nbsp;barevné iniciálky, černé, starobylé písmo a&nbsp;na širokých řádcích černé i&nbsp;červené noty, tak velké, že&nbsp;jsme viděli jich tvar ostře i&nbsp;s&nbsp;nejvyššího stupínku. Takový žaltář musil být ohromně těžký, neboť suchý zámecký tenorista jím nemohl ani pohnout&nbsp;– my&nbsp;hoši tím dlouhým tenoristou opovrhovali&nbsp;–, a&nbsp;když měl být některý z&nbsp;nich přendán, musil to&nbsp;učinit vždy tlustý, červený basista, a&nbsp;také ten při tom hekal. Toho basistu jsme milovali, jeho hluboký bas námi zachvíval, jako by&nbsp;tělem naším šel celý proud hudby, a&nbsp;když bylo procesí, drželi jsme se&nbsp;vždy těsně vedle něho.&nbsp;– Zrovna tadyhle přede mnou stával basista vždy o&nbsp;velké, a&nbsp;s&nbsp;ním zpívali z&nbsp;jednoho listu ještě jiní dva basisté, ale již ne&nbsp;tak vydatní. O&nbsp;krok dál vlevo stáli dva tenoristé&nbsp;– copak je&nbsp;do&nbsp;tenoru! Ale jednoho z&nbsp;nich, toho menšího, jsme sobě přece vážili. Tloukl také tympány, a&nbsp;když bral paličky do&nbsp;rukou a&nbsp;vedle něho pan kupec Rojko, domácí pán od&nbsp;Kamenného ptáka, nasazoval pozoun, nastával pro nás okamžik nejvelebnější. A&nbsp;ještě dál vlevo stáli hoši zpěváci a&nbsp;mezi nimi všemohoucí regenschori<sup id="fnref:8"><a href="#fn:8" class="footnote-ref" role="doc-noteref">8</a></sup>. Slyším napomínací jeho slova před počátkem mše, šustění rozdávaných not, hučení zvonů venku&nbsp;– teď zacinká zvonek u&nbsp;sakristie, varhany spustí preludium, že&nbsp;se&nbsp;hlubokými, táhlými tóny celý chrám otřásá, regenschori natahuje krk směrem k&nbsp;hlavnímu oltáři, náhle teď švihne napřaženou taktovkou a&nbsp;rázem zavlní se&nbsp;hudba plná, krásná, velebné Kyrie<sup id="fnref:9"><a href="#fn:9" class="footnote-ref" role="doc-noteref">9</a></sup> nese se&nbsp;ku&nbsp;klenbám.&nbsp;– Slyšel jsem zpěváky, hudbu, celou mši jsem prosnil v&nbsp;duchu až&nbsp;do&nbsp;neseného „Dona nobis pacem“<sup id="fnref:10"><a href="#fn:10" class="footnote-ref" role="doc-noteref">10</a></sup>&nbsp;– ještě nikdy nebyla a&nbsp;nemohla být provedena mše tak krásná, jaká tu&nbsp;vynořila v&nbsp;duši mé, bas zněl v&nbsp;netušené lahodě, každý okamžik zajásal do&nbsp;plného proudu tympán a&nbsp;pozoun. Nevím, jak dlouho trvala ta&nbsp;mše v&nbsp;duši mé, zdálo se&nbsp;mně, že&nbsp;několikrát mezi tím, co&nbsp;se&nbsp;vznášely kouzelné zvuky její, svěže sem zapadaly zvuky bijících hodin. Náhle mne zas projel silný mráz a&nbsp;mimovolně jsem povstal.</span></p>
          <p class="chunk" data-nb-ref-number="16" data-nb-words="169" data-nb-chars="1015"><span class="idea" data-nb-ref-number="16" id="idea16" data-nb-words="169" data-nb-chars="1015">Ve&nbsp;výši celé hlavní lodě jako by&nbsp;se&nbsp;byla vznášela lehýnká stříbrná záře. Četnými okny vnikalo světlo hvězdnaté noci, snad i&nbsp;svit luny. Vystoupil jsem na&nbsp;stupátko k&nbsp;zábradlí a&nbsp;pohlédl do&nbsp;chrámu dolů. Oddychoval jsem hluboce a&nbsp;zcela zvláštní vzduch, skládající se&nbsp;z&nbsp;vůně i&nbsp;plísně, jaký nalézá se&nbsp;v&nbsp;každém chrámě, naplňoval mi&nbsp;plíce. Pode mnou bělal se&nbsp;mramor velkého mausolea<sup id="fnref:11"><a href="#fn:11" class="footnote-ref" role="doc-noteref">11</a></sup>, naproti u&nbsp;hlavního oltáře zářilo druhé věčné světlo a&nbsp;po zlatých stěnách oltářních jako by&nbsp;někdy přelétal drobný růžový kmit.&nbsp;– Byl jsem ještě v&nbsp;nábožném rozechvění.&nbsp;– Jaká jen bude asi ta&nbsp;svatováclavská mše!&nbsp;– Na&nbsp;věži venku as&nbsp;zvony k&nbsp;ní nezahučí, bylo by&nbsp;to&nbsp;slyšet do&nbsp;světa a&nbsp;nebylo by&nbsp;více té&nbsp;bájuplné utajenosti. Ale snad zacinkne jasný zvonek u&nbsp;sakristie, varhany se&nbsp;rozzvučí, a&nbsp;náhle, ozářen kouzelně přidušeným světlem, půjde průvod kolem hlavního oltáře a&nbsp;pravou lodí pomalu ke&nbsp;kapli svatováclavské.&nbsp;– Průvod bude nejspíš v&nbsp;témž pořádku, v&nbsp;jakém bývá po&nbsp;odpoledním nedělním požehnání; jiného pořádku jsem sobě nedovedl ani myslit.</span></p>
          <p class="chunk" data-nb-ref-number="17" data-nb-words="146" data-nb-chars="924"><span class="idea" data-nb-ref-number="17" id="idea17" data-nb-words="146" data-nb-chars="924">Napřed na&nbsp;červených bidlech lesklé kovové lucerny&nbsp;– nejspíš že&nbsp;je&nbsp;ponesou andělé, kdopak jiný! Pak&nbsp;– kdo ale pak místo zpěváků? Pravdě se&nbsp;nejvíce podobalo, že&nbsp;půjdou po&nbsp;dvou as&nbsp;ty&nbsp;postavy, jichž kamenná, barevně natřená poprsí nalézají se&nbsp;nahoře v&nbsp;triforiu<sup id="fnref:12"><a href="#fn:12" class="footnote-ref" role="doc-noteref">12</a></sup>: čeští králové, královny z&nbsp;rodu lucemburského, arcibiskupové, kanovníci, stavitelé chrámu. Nynější kanovníci zajisté nepůjdou, nejsou toho hodni, zvlášť ne&nbsp;ten kanovník Pěšina! Ten nejvíc urážel cit můj. Jednou, když jsem při požehnání nesl těžkou kovovou lucernu a&nbsp;trochu nakřivo ji&nbsp;držel, dal mně pohlavek. A&nbsp;kdys jindy, když mne zvoník pustil na&nbsp;zvonici, abych ponejprv sám k&nbsp;požehnání zazvonil zvonem Josefem, a&nbsp;já tam byl nahoře sám a&nbsp;sám a&nbsp;pánem těch zajímavých kovových velikánů, a&nbsp;po učiněné práci, pln nejpoetičtějšího rozechvění, jsem zas sestoupil, stál kanovník Pěšina u&nbsp;věže dole a&nbsp;právě se&nbsp;tázal zvoníka: „Kterýpak osel to&nbsp;tam byl? Vždyť šturmoval<sup id="fnref:13"><a href="#fn:13" class="footnote-ref" role="doc-noteref">13</a></sup>!“</span></p>
          <p class="chunk" data-nb-ref-number="18" data-nb-words="198" data-nb-chars="1198"><span class="idea" data-nb-ref-number="18" id="idea18" data-nb-words="198" data-nb-chars="1198">Viděl jsem všechny ty&nbsp;staré pány, s&nbsp;těma kamennýma očima, v&nbsp;duchu, jak zahajují průvod, však kupodivu trup a&nbsp;nohy jsem si&nbsp;přimyslit nedovedl, nesla se&nbsp;jen ta&nbsp;poprsí, ale pohybovala se&nbsp;přece tak, jako by&nbsp;kráčela.&nbsp;– Pak půjdou snad ti&nbsp;arcibiskupové, kteří leží vzadu v&nbsp;Kinské kapli, a&nbsp;za nimi stříbrní andělé svatého Jana a&nbsp;za těmi s&nbsp;krucifixem na&nbsp;ruce sám stříbrný svatý Jan.&nbsp;– Za&nbsp;ním kosti svatého Zikmunda, jen několik kostí na&nbsp;červeném polštáři, ale polštář také jako by&nbsp;kráčel. Pak všelijací rytíři v&nbsp;brnění, po&nbsp;nich králové a&nbsp;vojvodové ze&nbsp;všech zdejších mausoleí, někteří oděni skvostně splývajícím rouchem z&nbsp;rudého, jiní, mezi nimi Jiří Poděbrad, z&nbsp;mramoru bílého.&nbsp;– A&nbsp;pak, nesa stříbrnou rouškou zastřený kalich, sám svatý Václav. Vysoká, mladistvě mohutná postava. Na&nbsp;hlavě místo kvadrátku<sup id="fnref:14"><a href="#fn:14" class="footnote-ref" role="doc-noteref">14</a></sup> prostou kovovou přílbu; ale drátěná košile, chránící tělo, je&nbsp;zakryta ornátem z&nbsp;leskle bílého hedvábu. Kaštanové vlasy vlní se&nbsp;v&nbsp;bohatých kadeřích, tvář jeví vznešenou přívětivost a&nbsp;klid. Podivno, dovedl jsem sobě zcela určitě myslit tvar jeho obličeje, to&nbsp;velké, modré oko, zdravím kvetoucí líc, měkce se&nbsp;vlnící vous, ale přece jako by&nbsp;obličej nebyl z&nbsp;masa a&nbsp;krve, nýbrž z&nbsp;klidně zářícího světla.&nbsp;–</span></p>
          <p class="chunk" data-nb-ref-number="19" data-nb-words="94" data-nb-chars="547"><span class="idea" data-nb-ref-number="19" id="idea19" data-nb-words="94" data-nb-chars="547">Mezitím co&nbsp;jsem sobě představoval průvod příští, měl jsem oči zavřeny. Ticho, umdlenost a&nbsp;rozesnělá fantasie působily&nbsp;– ovanul mne spánek a&nbsp;nohy pode mnou klesly. Rychle jsem se&nbsp;zas narovnal a&nbsp;zrak přelítl chrámovou prostoru. Klidno a&nbsp;mrtvo jako dřív, ale teď pojednou počalo to&nbsp;mrtvo působit zcela jinak na&nbsp;mne. Cítil jsem zároveň, že&nbsp;umdlenost má&nbsp;je&nbsp;již těžká, zimou mně tuhlo tělo, a&nbsp;ze všeho toho padnul na&nbsp;mne pojednou strach, neurčitý, tím lámavější. Nevěděl jsem, čeho se&nbsp;bojím, ale bál jsem se&nbsp;a&nbsp;slabá dětská mysl neměla náhle žádné opory.</span></p>
          <p class="chunk" data-nb-ref-number="20" data-nb-words="66" data-nb-chars="369"><span class="idea" data-nb-ref-number="20" id="idea20" data-nb-words="66" data-nb-chars="369">Sklesl jsem na&nbsp;stupátko a&nbsp;dal se&nbsp;do&nbsp;bolestného pláče. Slzy tekly, prsa se&nbsp;svírala, hlasité škytání dralo se&nbsp;mně z&nbsp;úst a&nbsp;marně jsem je&nbsp;přemáhal. Chvilkami propuklo škytání tím silněji, rozlehlo se&nbsp;bolně kostelním klidem a&nbsp;nenadálým zvukem tím zvýšil se&nbsp;ještě strach můj. Jen kdybych nebyl tak sám a&nbsp;sám v&nbsp;tom obrovitém chrámě!&nbsp;– Jen kdybych nebyl v&nbsp;něm alespoň zavřen!&nbsp;–</span></p>
          <p class="chunk" data-nb-ref-number="21" data-nb-words="75" data-nb-chars="425"><span class="idea" data-nb-ref-number="21" id="idea21" data-nb-words="75" data-nb-chars="425">Zas jsem hlasitě zasténal, hlasitěji snad než dřív, a&nbsp;vtom – jakoby v&nbsp;odpověď&nbsp;– zaznělo nade mnou ptačí zapípnutí.&nbsp;– Vždyť jsem tu&nbsp;nebyl sám, vrabčíci tu&nbsp;přenocovali se&nbsp;mnou!&nbsp;– A&nbsp;vždyť jsem dobře znal útulek jejich&nbsp;– mezi trámy zrovna nahoře nad sedadlovými stupni! Měli tam asyl svůj chrámový, bezpečný i&nbsp;před rozpustilými nápady nás hochů. Rukou mohl každý z&nbsp;nás sáhnout tam po&nbsp;nich do&nbsp;trámů, ale neučinili jsme toho nikdy.</span></p>
          <p class="chunk" data-nb-ref-number="22" data-nb-words="88" data-nb-chars="491"><span class="idea" data-nb-ref-number="22" id="idea22" data-nb-words="88" data-nb-chars="491">Rychle jsem se&nbsp;rozhodnul. S&nbsp;utajeným dechem kráčel jsem pomalu po&nbsp;stupních vzhůru.&nbsp;– Již jsem byl u&nbsp;trámu&nbsp;– opatrně jsem si&nbsp;ještě jednou oddychl, vztáhnul jsem ruku&nbsp;– a&nbsp;již jsem držel vrabce v&nbsp;hrsti. Uleknutý pták začal pronikavě pípat, štípal mne silně do&nbsp;prstu, ale nepustil jsem ho. Cítil jsem pod prsty, jak mu&nbsp;malé teplé srdce živě bije&nbsp;– a&nbsp;teď se&nbsp;mne spadl veškerý strach. Necítil jsem se&nbsp;víc osamělý, ano, vědomí, že&nbsp;jsem i&nbsp;tvorem silnějším, nadchnulo mne takřka mžikem novou odvahou.</span></p>
          <p class="chunk" data-nb-ref-number="23" data-nb-words="62" data-nb-chars="353"><span class="idea" data-nb-ref-number="23" id="idea23" data-nb-words="62" data-nb-chars="353">Vrabce, umínil jsem si, podržím dále v&nbsp;hrsti. Nebudu se&nbsp;pak více bát a&nbsp;také neusnu. Vždyť beztoho není do&nbsp;půlnoci už&nbsp;snad tak daleko. Dám pozor, abych hodin zas nepřeslechl. A&nbsp;natáhnu se&nbsp;zde přes dva stupně, ruku s&nbsp;vrabcem přiložím k&nbsp;prsům a&nbsp;obličejem se&nbsp;obrátím k&nbsp;oknu kaple svatováclavské, abych ihned viděl, když zazáří uvnitř světlo ku&nbsp;zázračné mši.</span></p>
          <p class="chunk" data-nb-ref-number="24" data-nb-words="64" data-nb-chars="339"><span class="idea" data-nb-ref-number="24" id="idea24" data-nb-words="64" data-nb-chars="339">Umístil jsem se&nbsp;a&nbsp;zadíval tam do&nbsp;okna. Bylo temně šeré.&nbsp;– Nevím, jak dlouho jsem se&nbsp;díval, ale ponenáhlu měnilo se&nbsp;temné šero v&nbsp;okně ve&nbsp;světlejší, objevila se&nbsp;tam barva modrá, vždy jasnější a&nbsp;čistější, až&nbsp;mně bylo, jako bych se&nbsp;díval do&nbsp;nejmodřejšího nebe. Vtom začaly z&nbsp;věže hodiny bít a&nbsp;rána padala za&nbsp;ranou, bez počtu, do&nbsp;nekonečna.&nbsp;–&nbsp;–</span></p>
          <p class="chunk" data-nb-ref-number="25" data-nb-words="37" data-nb-chars="222"><span class="idea" data-nb-ref-number="25" id="idea25" data-nb-words="37" data-nb-chars="222">Nesmírná bolest mne náhle probudila, bolest pocházející z&nbsp;mrazu. Celé tělo jako by&nbsp;bylo zpolámáno a&nbsp;přetlučeno. Oči jako by&nbsp;hleděly do&nbsp;velké, krvavě rozžhavené pece. A&nbsp;do uší jako by&nbsp;zalehal pískot a&nbsp;kvikot zrovna pekelný.</span></p>
          <p class="chunk" data-nb-ref-number="26" data-nb-words="42" data-nb-chars="264"><span class="idea" data-nb-ref-number="26" id="idea26" data-nb-words="42" data-nb-chars="264">Znenáhla jsem se&nbsp;vzpamatoval. Ležel jsem na&nbsp;těch dvou stupních, ruku drže přiloženu k&nbsp;prsům&nbsp;– ale ruka byla otevřena a&nbsp;prázdna. Naproti mně bylo okno svatováclavské kaple ozářeno vnitřními světly. Positivek hučel a&nbsp;nábožný, mně dobře známý zpěv rorátní se&nbsp;vznášel.</span></p>
          <p class="chunk" data-nb-ref-number="27" data-nb-words="6" data-nb-chars="32"><span class="idea" data-nb-ref-number="27" id="idea27" data-nb-words="6" data-nb-chars="32">Je&nbsp;to&nbsp;snad mše svatováclavská?&nbsp;–</span></p>
          <p class="chunk" data-nb-ref-number="28" data-nb-words="18" data-nb-chars="116"><span class="idea" data-nb-ref-number="28" id="idea28" data-nb-words="18" data-nb-chars="116">Váhavě jsem vstal a&nbsp;sestupoval tiše k&nbsp;oknu tomu, vycházejícímu na&nbsp;kruchtu spodní. Bázlivě jsem sklem pohlídnul dolů.</span></p>
          <p class="chunk" data-nb-ref-number="29" data-nb-words="16" data-nb-chars="98"><span class="idea" data-nb-ref-number="29" id="idea29" data-nb-words="16" data-nb-chars="98">U&nbsp;oltáře sloužil mši pan farář. Ministroval mu&nbsp;jeden z&nbsp;kostelníků a&nbsp;právě zvonil k&nbsp;pozdvihování<sup id="fnref:15"><a href="#fn:15" class="footnote-ref" role="doc-noteref">15</a></sup>.</span></p>
          <p class="chunk" data-nb-ref-number="30" data-nb-words="32" data-nb-chars="169"><span class="idea" data-nb-ref-number="30" id="idea30" data-nb-words="32" data-nb-chars="169">Oko mžikem a&nbsp;ve strachu sklouzlo na&nbsp;známé místo v&nbsp;lavicích. Tam klečela jako jindy má&nbsp;matka se&nbsp;skloněnou hlavou a&nbsp;bila se&nbsp;v&nbsp;prsa. A&nbsp;vedle ní&nbsp;klečela&nbsp;– staroměstská teta.</span></p>
          <p class="chunk" data-nb-ref-number="31" data-nb-words="17" data-nb-chars="77"><span class="idea" data-nb-ref-number="31" id="idea31" data-nb-words="17" data-nb-chars="77">A&nbsp;teď zdvihla matka zas hlavu a&nbsp;já viděl, jak jí&nbsp;po&nbsp;tváři kane slza za&nbsp;slzou.</span></p>
          <p class="chunk" data-nb-ref-number="32" data-nb-words="92" data-nb-chars="539"><span class="idea" data-nb-ref-number="32" id="idea32" data-nb-words="92" data-nb-chars="539">Byl jsem si&nbsp;již vědom všeho. Cítil jsem se&nbsp;k&nbsp;smrti zahanben&nbsp;– zoufale nešťasten&nbsp;–, hlava se&nbsp;mně náhle rozbolela a&nbsp;točila se&nbsp;jako v&nbsp;divokém víru. Bolest pro matku, kteráž mne asi co&nbsp;ztraceného oplakávala a&nbsp;jížto jsem nejspíše nesmírného zármutku způsobil, svírala mi&nbsp;srdce a&nbsp;křečovitě dusila dech. Chtěl jsem honem dolů, honem předstoupit před matku&nbsp;– ale nohy náhle bezvládně sklesly, hlava sklouzla po&nbsp;zdi a&nbsp;ležel jsem na&nbsp;podlaze. Nesmírné štěstí as, že&nbsp;skoro současně se&nbsp;dostavil pláč. Z&nbsp;počátku slzy pálily jako oheň, pak mně ulevovaly.</span></p>
          <p class="chunk" data-nb-ref-number="33" data-nb-words="50" data-nb-chars="310"><span class="idea" data-nb-ref-number="33" id="idea33" data-nb-words="50" data-nb-chars="310">Ještě bylo tma a&nbsp;s&nbsp;nebe padal drobný, studený déšť, když lidé vycházeli z&nbsp;rorátů. Pokořený, zklamaný náboženský hrdina stál před kostelními dveřmi, nikdo si&nbsp;ho&nbsp;však nevšímal. Také on&nbsp;sobě nevšímal nikoho, ale když konečně stará matka vedle tety vycházela, cítila najednou na&nbsp;vráskovité ruce své dva žhoucí rty.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="34" data-nb-words="10" data-nb-chars="57"><span class="idea" data-nb-ref-number="34" id="idea34" data-nb-words="10" data-nb-chars="57"><p>Vyšší oddělené místo pro panstvo v&nbsp;kostele. Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="35" data-nb-words="13" data-nb-chars="79"><span class="idea" data-nb-ref-number="35" id="idea35" data-nb-words="13" data-nb-chars="79"><p>Vyvýšený prostor pro varhany, zpěváky a&nbsp;hudebníky v&nbsp;kostele; kůr. Pozn. red. <a href="#fnref:2" class="footnote-backref" role="doc-backlink">↩︎</a></p></span></li>
            <li id="fn:3" role="doc-endnote" class="chunk" data-nb-ref-number="36" data-nb-words="6" data-nb-chars="33"><span class="idea" data-nb-ref-number="36" id="idea36" data-nb-words="6" data-nb-chars="33"><p>Adventní ranní mše. Pozn. red. <a href="#fnref:3" class="footnote-backref" role="doc-backlink">↩︎</a></p></span></li>
            <li id="fn:4" role="doc-endnote" class="chunk" data-nb-ref-number="37" data-nb-words="7" data-nb-chars="43"><span class="idea" data-nb-ref-number="37" id="idea37" data-nb-words="7" data-nb-chars="43"><p>Malé, pevně umístěné varhany. Pozn. red. <a href="#fnref:4" class="footnote-backref" role="doc-backlink">↩︎</a></p></span></li>
            <li id="fn:5" role="doc-endnote" class="chunk" data-nb-ref-number="38" data-nb-words="7" data-nb-chars="43"><span class="idea" data-nb-ref-number="38" id="idea38" data-nb-words="7" data-nb-chars="43"><p>Socha podpírající jako sloup. <em>Pozn. red.</em> <a href="#fnref:5" class="footnote-backref" role="doc-backlink">↩︎</a></p></span></li>
            <li id="fn:6" role="doc-endnote" class="chunk" data-nb-ref-number="39" data-nb-words="9" data-nb-chars="49"><span class="idea" data-nb-ref-number="39" id="idea39" data-nb-words="9" data-nb-chars="49"><p>Člověk, který šlape měchy u&nbsp;varhan. <em>Pozn. red.</em> <a href="#fnref:6" class="footnote-backref" role="doc-backlink">↩︎</a></p></span></li>
            <li id="fn:7" role="doc-endnote" class="chunk" data-nb-ref-number="40" data-nb-words="9" data-nb-chars="56"><span class="idea" data-nb-ref-number="40" id="idea40" data-nb-words="9" data-nb-chars="56"><p>Knihy starého zákona obsahující 150 žalmů. Pozn. red. <a href="#fnref:7" class="footnote-backref" role="doc-backlink">↩︎</a></p></span></li>
            <li id="fn:8" role="doc-endnote" class="chunk" data-nb-ref-number="41" data-nb-words="5" data-nb-chars="27"><span class="idea" data-nb-ref-number="41" id="idea41" data-nb-words="5" data-nb-chars="27"><p>Ředitel kůru. Pozn. red. <a href="#fnref:8" class="footnote-backref" role="doc-backlink">↩︎</a></p></span></li>
            <li id="fn:9" role="doc-endnote" class="chunk" data-nb-ref-number="42" data-nb-words="8" data-nb-chars="51"><span class="idea" data-nb-ref-number="42" id="idea42" data-nb-words="8" data-nb-chars="51"><p>Pane! (začátek latinsky zpívané mše). <em>Pozn. red.</em> <a href="#fnref:9" class="footnote-backref" role="doc-backlink">↩︎</a></p></span></li>
            <li id="fn:10" role="doc-endnote" class="chunk" data-nb-ref-number="43" data-nb-words="6" data-nb-chars="26"><span class="idea" data-nb-ref-number="43" id="idea43" data-nb-words="6" data-nb-chars="26"><p>Dej nám mír. <em>Pozn. red.</em> <a href="#fnref:10" class="footnote-backref" role="doc-backlink">↩︎</a></p></span></li>
            <li id="fn:11" role="doc-endnote" class="chunk" data-nb-ref-number="44" data-nb-words="5" data-nb-chars="34"><span class="idea" data-nb-ref-number="44" id="idea44" data-nb-words="5" data-nb-chars="34"><p>Monumentální hrobka. Pozn. red. <a href="#fnref:11" class="footnote-backref" role="doc-backlink">↩︎</a></p></span></li>
            <li id="fn:12" role="doc-endnote" class="chunk" data-nb-ref-number="45" data-nb-words="9" data-nb-chars="50"><span class="idea" data-nb-ref-number="45" id="idea45" data-nb-words="9" data-nb-chars="50"><p>Ochoz pod okny v&nbsp;gotických chrámech. <em>Pozn. red.</em> <a href="#fnref:12" class="footnote-backref" role="doc-backlink">↩︎</a></p></span></li>
            <li id="fn:13" role="doc-endnote" class="chunk" data-nb-ref-number="46" data-nb-words="6" data-nb-chars="29"><span class="idea" data-nb-ref-number="46" id="idea46" data-nb-words="6" data-nb-chars="29"><p>Bil na&nbsp;poplach. Pozn. red. <a href="#fnref:13" class="footnote-backref" role="doc-backlink">↩︎</a></p></span></li>
            <li id="fn:14" role="doc-endnote" class="chunk" data-nb-ref-number="47" data-nb-words="7" data-nb-chars="48"><span class="idea" data-nb-ref-number="47" id="idea47" data-nb-words="7" data-nb-chars="48"><p>Kněžská čtyřhranná pokrývka hlavy. Pozn. red. <a href="#fnref:14" class="footnote-backref" role="doc-backlink">↩︎</a></p></span></li>
            <li id="fn:15" role="doc-endnote" class="chunk" data-nb-ref-number="48" data-nb-words="12" data-nb-chars="64"><span class="idea" data-nb-ref-number="48" id="idea48" data-nb-words="12" data-nb-chars="64"><p>Část mše, při které kněz pozdvihuje hostii a&nbsp;víno. Pozn. red. <a href="#fnref:15" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_malostranske_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>