<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Přivedla žebráka na mizinu">
    <meta name="apple-mobile-web-app-capable" content="yes">
    <title>Přivedla žebráka na mizinu</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_malostranske_007.html">
    <link rel="next" href="./povidky_malostranske_009.html">
    <meta name="nb-order" content="4">
    <link rel="self" href="povidky_malostranske_008.html">
    <meta name="nb-identifier" content="neruda-povidky-malostranske-3128d64">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2291" data-nb-chars="13325">
    <nav role="doc-toc">
      <ul class="plain section">
        <li><a href="povidky_malostranske_005.html">Věnování</a></li>
        <li><a href="povidky_malostranske_006.html">Týden v&nbsp;tichém domě</a>
          <ol class="headings-toc">
            <li><a href="povidky_malostranske_006.html#i-vkošili">I. V&nbsp;košili</a></li>
            <li><a href="povidky_malostranske_006.html#ii-dům-senbspzvětší-části-probudil">II. Dům se&nbsp;z&nbsp;větší části probudil</a></li>
            <li><a href="povidky_malostranske_006.html#iii-vrodině-pana-domácího">III. V&nbsp;rodině pana domácího</a></li>
            <li><a href="povidky_malostranske_006.html#iv-monolog-lyrický">IV. Monolog lyrický</a></li>
            <li><a href="povidky_malostranske_006.html#v-starý-mládenec-všeho-štěstí-vejlupek">V. Starý mládenec&nbsp;– všeho štěstí vejlupek</a></li>
            <li><a href="povidky_malostranske_006.html#vi-rukopis-amračno">VI. Rukopis a&nbsp;mračno</a></li>
            <li><a href="povidky_malostranske_006.html#vii-kousky-zápisků-praktikantových">VII. Kousky zápisků praktikantových</a></li>
            <li><a href="povidky_malostranske_006.html#viii-při-pohřbu">VIII. Při pohřbu</a></li>
            <li><a href="povidky_malostranske_006.html#ix-další-doklad-pořekadla">IX. Další doklad pořekadla</a></li>
            <li><a href="povidky_malostranske_006.html#x-vdobě-rozechvění">X. V&nbsp;době rozechvění</a></li>
            <li><a href="povidky_malostranske_006.html#xi-prvotina-novelistická-která-prosí-zanbsplaskavé-shovění">XI. Prvotina novelistická, která prosí za&nbsp;laskavé shovění</a></li>
            <li><a href="povidky_malostranske_006.html#xii-pět-minut-ponbspkoncertu">XII. Pět minut po&nbsp;koncertu</a></li>
            <li><a href="povidky_malostranske_006.html#xiii-ponbsptahu">XIII. Po&nbsp;tahu</a></li>
            <li><a href="povidky_malostranske_006.html#xiv-zněžné-domácnosti">XIV. Z&nbsp;něžné domácnosti</a></li>
            <li><a href="povidky_malostranske_006.html#xv-konec-téhodne">XV. Konec téhodne</a></li>
          </ol>
        </li>
        <li><a href="povidky_malostranske_007.html">Pan Ryšánek a&nbsp;pan Schlegl</a>
          <ol class="headings-toc">
            <li><a href="povidky_malostranske_007.html#i">I</a></li>
            <li><a href="povidky_malostranske_007.html#ii">II</a></li>
          </ol>
        </li>
        <li><a href="povidky_malostranske_008.html">Přivedla žebráka na mizinu</a></li>
        <li><a href="povidky_malostranske_009.html">O&nbsp;měkkém srdci paní Rusky</a></li>
        <li><a href="povidky_malostranske_010.html">Večerní šplechty</a></li>
        <li><a href="povidky_malostranske_011.html">Doktor Kazisvět</a></li>
        <li><a href="povidky_malostranske_012.html">Hastrman</a></li>
        <li><a href="povidky_malostranske_013.html">Jak si nakouřil pan Vorel pěnovku</a></li>
        <li><a href="povidky_malostranske_014.html">U&nbsp;Tří lilií</a></li>
        <li><a href="povidky_malostranske_015.html">Svatováclavská mše</a></li>
        <li><a href="povidky_malostranske_016.html">Jak to přišlo,že dne 20.&nbsp;srpna roku 1849, o&nbsp;půl jedné s&nbsp;poledne,Rakousko nebylo rozbořeno</a></li>
        <li><a href="povidky_malostranske_017.html">Psáno o&nbsp;letošních Dušičkách</a></li>
        <li><a href="povidky_malostranske_018.html">Figurky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_malostranske_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="26"><span class="idea" data-nb-ref-number="1" id="idea1" data-nb-words="4" data-nb-chars="26">Přivedla žebráka na mizinu</span></h1>
        <section>
          <p class="chunk" data-nb-ref-number="2" data-nb-words="1" data-nb-chars="4"><span class="idea" data-nb-ref-number="2" id="idea2" data-nb-words="1" data-nb-chars="4">1875</span></p>
          <p class="chunk" data-nb-ref-number="3" data-nb-words="145" data-nb-chars="813"><span class="idea" data-nb-ref-number="3" id="idea3" data-nb-words="145" data-nb-chars="813">Chci psát událost smutnou, ale hledí mně do&nbsp;ní&nbsp;co&nbsp;veselá iniciálka obličej páně Vojtíškův. Obličej tak zdravě svítivý a&nbsp;do červena lesklý jako nedělní pečínka, politá čerstvým máslem. A&nbsp;takhle k&nbsp;sobotě&nbsp;– pan Vojtíšek holil se&nbsp;jen v&nbsp;neděli&nbsp;–, když už&nbsp;mu&nbsp;bílé vousy po&nbsp;kulaté bradě zas řádně vyrazily a&nbsp;jako hustá smetana se&nbsp;skvěly, zdál se&nbsp;mně být ještě hezčí. Také vlasy jeho se&nbsp;mi&nbsp;líbily. Neměl jich mnoho, začaly pod okrouhlou pleší na&nbsp;skráních a&nbsp;byly už&nbsp;přesedly, ne&nbsp;více stříbrny, nýbrž již až&nbsp;lehýnce zas do&nbsp;žluta, ale byly jako hedváb a&nbsp;vlály tak hebce kolem hlavy. Pan Vojtíšek nosil totiž čepici vždy jen v&nbsp;ruce a&nbsp;pokryl se&nbsp;leda, když měl přejít prostorou sluncem příliš praženou. Vůbec se&nbsp;mně pan Vojtíšek líbil velmi, jeho modré oči zářily tak upřímně, celá jeho tvář byla jakoby kulatým, upřímným okem.</span></p>
          <p class="chunk" data-nb-ref-number="4" data-nb-words="206" data-nb-chars="1132"><span class="idea" data-nb-ref-number="4" id="idea4" data-nb-words="206" data-nb-chars="1132">Pan Vojtíšek byl žebrák. Čím byl předtím, to&nbsp;nevím. Ale žebrákem musil být dle toho, jak byl po&nbsp;Malé Straně znám, již dlouho, a&nbsp;podle svého zdraví mohl jím být ještě dlouho, vypadal jako buk. Jak byl té&nbsp;doby stár, tak asi vím. Jednou jsem ho&nbsp;viděl, když vybelhav se&nbsp;drobným krůčkem svým po&nbsp;Svatojanském vrchu vzhůru do&nbsp;Ostruhové ulice, přistoupil k&nbsp;policajtu panu Šimrovi, který opřen o&nbsp;zábradlí pohodlně se&nbsp;tu&nbsp;slunil. Pan Šimr, to&nbsp;byl ten tlustý pan policajt. Tak tlustý, že&nbsp;šedivý jeho frak byl pořád na&nbsp;puknutí a&nbsp;hlava jeho odzadu vypadala jako několik jitrnic, vypocujících sádlo&nbsp;– račte odpustit. Lesklá přílba kývala se&nbsp;mu&nbsp;na&nbsp;velké hlavě při každém pohnutí, a&nbsp;když se&nbsp;rozběhl za&nbsp;některým tovaryšem, který bez ostychu a&nbsp;proti všem zákonům přes ulici si&nbsp;přešel s&nbsp;hořící dýmkou v&nbsp;ústech, musil pan Šimr přílbu honem vzít do&nbsp;hrsti. Tu&nbsp;jsme se&nbsp;pak my&nbsp;děti smály a&nbsp;tančily po&nbsp;jedné noze, ale jakmile se&nbsp;na&nbsp;nás podíval, hned zas jakoby nic. Pan Šimr byl Němec ze&nbsp;Šluknova; žije-li dnes ještě&nbsp;– doufám v&nbsp;boha, že&nbsp;ano&nbsp;–, sázím se, že&nbsp;mluví posud a&nbsp;zrovna tak špatně česky jako tenkrát. „Nu a&nbsp;vidíte,“ říkal, „já se&nbsp;tomu naučil za&nbsp;rok.“</span></p>
          <p class="chunk" data-nb-ref-number="5" data-nb-words="70" data-nb-chars="430"><span class="idea" data-nb-ref-number="5" id="idea5" data-nb-words="70" data-nb-chars="430">Pan Vojtíšek vzal tenkrát modrou svou čepici pod levé rameno a&nbsp;vjel pravicí hluboko do&nbsp;kapsy dlouhého, šedivého svého kabátu. Přitom pozdravil zívajícího pana Šimra slovy: „Pomáhej pánbůh!“ a&nbsp;pan Šimr salutoval. Šťastně pak vylovil pan Vojtíšek skromnou svou tabatěrku z&nbsp;březové kůry, vytáhl za&nbsp;kožené poutko svrchní dno z&nbsp;ní a&nbsp;podal panu Šimrovi. Pan Šimr si&nbsp;šňupnul a&nbsp;pravil: „Už jsou voni taky asi hezky starej. Kolikpak mají?“</span></p>
          <p class="chunk" data-nb-ref-number="6" data-nb-words="20" data-nb-chars="115"><span class="idea" data-nb-ref-number="6" id="idea6" data-nb-words="20" data-nb-chars="115">„Inu,“ usmíval se&nbsp;pan Vojtíšek, „bude tomu už&nbsp;věru osmdesát let, co&nbsp;mne otec pro obveselení mysle na&nbsp;světlo vydal.“</span></p>
          <p class="chunk" data-nb-ref-number="7" data-nb-words="178" data-nb-chars="1034"><span class="idea" data-nb-ref-number="7" id="idea7" data-nb-words="178" data-nb-chars="1034">Pozorlivý čtenář zajisté se&nbsp;diví, že&nbsp;směl žebrák pan Vojtíšek mluvit s&nbsp;panem policajtem jen tak po&nbsp;sousedsku, a&nbsp;tento že&nbsp;mu&nbsp;ani nevykal, jakž by&nbsp;nějakému venkovanu nebo jinému zcela mu&nbsp;podřízenému člověku arci najisto byl učinil. A&nbsp;k&nbsp;tomu ještě třeba si&nbsp;pomyslit, čím tenkráte policajt byl! To&nbsp;nebylo ledabylo které číslo od&nbsp;jedné do&nbsp;šesti set, to&nbsp;byl pan Novák, pan Šimr, pan Kedlický a&nbsp;pan Weisse, kteří v&nbsp;střežení naší ulice za&nbsp;den se&nbsp;vystřídali. To&nbsp;byl malý pan Novák ze&nbsp;Slabec, který nejraděj postál si&nbsp;před kupeckými krámy, kvůli slivovici; tlustý pan Šimr ze&nbsp;Šluknova; pak pan Kedlický z&nbsp;Vyšehradu, zamračený, ale dobrosrdečný; a&nbsp;konečně pan Weisse z&nbsp;Rožmitálu, velký, s&nbsp;neobyčejně dlouhými, žlutými zuby. O&nbsp;každém se&nbsp;vědělo, odkud je, jak dlouho ve&nbsp;vojště sloužil a&nbsp;kolik má&nbsp;dětí; na&nbsp;každého jsme se&nbsp;my&nbsp;„sousedské“ děti věšely; on&nbsp;znal každého, muže i&nbsp;ženy, a&nbsp;matkám dovedl říci vždy, kamže se&nbsp;dítě jejich zaběhlo. A&nbsp;když r.&nbsp;1844 pan Weisse následkem požáru v&nbsp;Renthauze vypuklého zemřel, šla mu&nbsp;na&nbsp;pohřeb celá Ostruhová ulice.</span></p>
          <p class="chunk" data-nb-ref-number="8" data-nb-words="160" data-nb-chars="936"><span class="idea" data-nb-ref-number="8" id="idea8" data-nb-words="160" data-nb-chars="936">On&nbsp;ale nebyl pan Vojtíšek arci také obyčejným žebrákem. On&nbsp;si&nbsp;ani vlastního žebráckého zevnějšku nehleděl tak přísně, vypadal dosti čistě, alespoň na&nbsp;počátku téhodne; šátek na&nbsp;krku byl vždy pořádně uvázán, na&nbsp;kabátě byla sice někde záplatka, ale ne&nbsp;jako kus přibitého plechu a&nbsp;také ne&nbsp;z&nbsp;příliš různobarvé látky. Za&nbsp;týden prožebral se&nbsp;vždy celou Malou Stranou. Měl všude přístup, a&nbsp;jakmile zaslechla hospodyně venku jeho měkký hlas, nesla mu&nbsp;hned ochotně svůj trojník. Trojník, půl dobráku, to&nbsp;bylo tenkráte dosti mnoho. Od&nbsp;rána žebral až&nbsp;k&nbsp;polednímu, pak si&nbsp;zašel k&nbsp;sv. Mikuláši na&nbsp;půl dvanáctou. Zde u&nbsp;kostela nežebral nikdy, ba&nbsp;on&nbsp;dřepících zde žebraček ani si&nbsp;nevšimnul. A&nbsp;pak si&nbsp;zašel někam se&nbsp;najíst, věděl, kde po&nbsp;řadě mu&nbsp;nechají plný hrnek od&nbsp;oběda. Bylo cos volného a&nbsp;klidného v&nbsp;celém jeho bytí a&nbsp;konání, něco takového, co&nbsp;as&nbsp;Storma přimělo k&nbsp;jeho dojemně komickému výroku: „Ach könnt’ ich betteln geh’n über die braune Haid’!“<sup id="fnref:1"><a href="#fn:1" class="footnote-ref" role="doc-noteref">1</a></sup></span></p>
          <p class="chunk" data-nb-ref-number="9" data-nb-words="46" data-nb-chars="249"><span class="idea" data-nb-ref-number="9" id="idea9" data-nb-words="46" data-nb-chars="249">Jen hostinský v&nbsp;našem domě, pan Herzl, mu&nbsp;nedal nikdy trojníku. Pan Herzl byl muž trochu dlouhý, trochu skoupý, ale takto ušel. Místo penízu přesypal mu&nbsp;z&nbsp;piksly své vždy trochu tabáku. Tu&nbsp;pak&nbsp;– bylo to&nbsp;vždy v&nbsp;sobotu&nbsp;– měli po&nbsp;každé stejný rozhovor.</span></p>
          <p class="chunk" data-nb-ref-number="10" data-nb-words="7" data-nb-chars="42"><span class="idea" data-nb-ref-number="10" id="idea10" data-nb-words="7" data-nb-chars="42">„Achach, pane Vojtíšku, máme to&nbsp;zlé časy.“</span></p>
          <p class="chunk" data-nb-ref-number="11" data-nb-words="13" data-nb-chars="84"><span class="idea" data-nb-ref-number="11" id="idea11" data-nb-words="13" data-nb-chars="84">„Baže máme, a&nbsp;nebudou lepší, dokud si&nbsp;zámecký lev nesedne na&nbsp;vyšehradskou houpačku.“</span></p>
          <p class="chunk" data-nb-ref-number="12" data-nb-words="79" data-nb-chars="421"><span class="idea" data-nb-ref-number="12" id="idea12" data-nb-words="79" data-nb-chars="421">Mínil lva na&nbsp;svatovítské věži. Přiznám se, že&nbsp;mně to&nbsp;tvrzení páně Vojtíškovo vrtávalo mozkem. O&nbsp;tom jsem slušným způsobem a&nbsp;co rozumný mladý muž&nbsp;– byl jsem tenkráte již osm let stár&nbsp;– ovšem nemohl pochybovat ani na&nbsp;okamžik, že&nbsp;zmíněný lev může právě tak jako já&nbsp;o&nbsp;pouti jít přes Kamenný most<sup id="fnref:2"><a href="#fn:2" class="footnote-ref" role="doc-noteref">2</a></sup> až&nbsp;na&nbsp;Vyšehrad a&nbsp;zde si&nbsp;také sednout na&nbsp;známou krouživou houpačku. Ale jak že&nbsp;z&nbsp;toho mají vzejít lepší časy, to&nbsp;jsem nechápal.&nbsp;–</span></p>
          <hr>
          <p class="chunk" data-nb-ref-number="13" data-nb-words="57" data-nb-chars="350"><span class="idea" data-nb-ref-number="13" id="idea13" data-nb-words="57" data-nb-chars="350">Byl překrásný den červnový. Pan Vojtíšek vyšel z&nbsp;kostela sv.&nbsp;Mikuláše, posadil si&nbsp;čepici na&nbsp;hlavu, co&nbsp;ochranu proti sálajícímu slunci, a&nbsp;šel pomalu přes nynější štěpánské náměstí. U&nbsp;sochy sv.&nbsp;Trojice se&nbsp;zastavil a&nbsp;usedl na&nbsp;schod. Kašna za&nbsp;ním zvučně šplounala, slunce hřálo, bylo tak příjemno! Patrně obědval dnes někde, kde stolovali až&nbsp;po&nbsp;dvanácté.</span></p>
          <p class="chunk" data-nb-ref-number="14" data-nb-words="122" data-nb-chars="752"><span class="idea" data-nb-ref-number="14" id="idea14" data-nb-words="122" data-nb-chars="752">Sotva si&nbsp;byl usedl, zvedla se&nbsp;jedna ze&nbsp;žebraček od&nbsp;dveří mikulášského kostela a&nbsp;šla tímtéž směrem. Té&nbsp;říkali „baba miliónová“. Jiné žebrácky slibovaly, že&nbsp;pánbůh darovanou jim almužnu zaplatí sto tisíckrát, ona šla hned do&nbsp;„miliónů a&nbsp;miliónů“; proto také paní oficiálka Hermannová, která chodila ke&nbsp;všem licitacím po&nbsp;Praze, dávala almužnu jí&nbsp;jediné. Miliónová šla rovně, kdy chtěla, a&nbsp;kulhala, kdy chtěla. Teď šla rovně a&nbsp;přímo k&nbsp;panu Vojtíškovi u&nbsp;sochy. Plátěné suknice se&nbsp;jí&nbsp;kolem suchých hnátů plandaly skoro bez zašustění, do&nbsp;čela silně stažená modrá plachetka kývala se&nbsp;nahoru dolů. Její obličej byl mně vždy děsně protivný. Samá drobná vráska jako tenounké nudličky, sbíhající se&nbsp;ke&nbsp;špičatému nosu a&nbsp;ústům. Oči její byly žlutozelené jako u&nbsp;kočky.</span></p>
          <p class="chunk" data-nb-ref-number="15" data-nb-words="12" data-nb-chars="87"><span class="idea" data-nb-ref-number="15" id="idea15" data-nb-words="12" data-nb-chars="87">Přistoupla až&nbsp;poblíž pana Vojtíška. „Pochválen buď pán Ježíš Kristus,“ zašpoulila ústa.</span></p>
          <p class="chunk" data-nb-ref-number="16" data-nb-words="7" data-nb-chars="44"><span class="idea" data-nb-ref-number="16" id="idea16" data-nb-words="7" data-nb-chars="44">Pan Vojtíšek kývnul na&nbsp;znamení, že&nbsp;souhlasí.</span></p>
          <p class="chunk" data-nb-ref-number="17" data-nb-words="20" data-nb-chars="123"><span class="idea" data-nb-ref-number="17" id="idea17" data-nb-words="20" data-nb-chars="123">Miliónová usedla na&nbsp;druhý konec schodu a&nbsp;kejchla. „Br!“ podotkla, „já nemám slunce ráda, když na&nbsp;mne svítí, musím kejchat.“</span></p>
          <p class="chunk" data-nb-ref-number="18" data-nb-words="3" data-nb-chars="17"><span class="idea" data-nb-ref-number="18" id="idea18" data-nb-words="3" data-nb-chars="17">Pan Vojtíšek nic.</span></p>
          <p class="chunk" data-nb-ref-number="19" data-nb-words="43" data-nb-chars="262"><span class="idea" data-nb-ref-number="19" id="idea19" data-nb-words="43" data-nb-chars="262">Miliónová stáhla plachetku nazad a&nbsp;bylo vidět celý její obličej. Očima mhourala jako kočka v&nbsp;slunci, teď byly zavřeny, teď zasvítily pod čelem jako dva zelené body. Ústa její stále sebou škubala; když se&nbsp;otevřela, bylo vidět napřed nahoře jediný zub, celý černý.</span></p>
          <p class="chunk" data-nb-ref-number="20" data-nb-words="11" data-nb-chars="79"><span class="idea" data-nb-ref-number="20" id="idea20" data-nb-words="11" data-nb-chars="79">„Pane Vojtíšku,“ začala zas, „pane Vojtíšku, já&nbsp;vždycky říkám, kdybyste chtěl!“</span></p>
          <p class="chunk" data-nb-ref-number="21" data-nb-words="14" data-nb-chars="67"><span class="idea" data-nb-ref-number="21" id="idea21" data-nb-words="14" data-nb-chars="67">Pan Vojtíšek mlčel. Obrátil jen obličej k&nbsp;ní a&nbsp;díval se&nbsp;jí&nbsp;na&nbsp;ústa.</span></p>
          <p class="chunk" data-nb-ref-number="22" data-nb-words="16" data-nb-chars="92"><span class="idea" data-nb-ref-number="22" id="idea22" data-nb-words="16" data-nb-chars="92">„Vždycky říkám: ano, kdyby pan Vojtíšek chtěl, ten by&nbsp;nám moh povědít, kde jsou dobří lidé.“</span></p>
          <p class="chunk" data-nb-ref-number="23" data-nb-words="3" data-nb-chars="17"><span class="idea" data-nb-ref-number="23" id="idea23" data-nb-words="3" data-nb-chars="17">Pan Vojtíšek nic.</span></p>
          <p class="chunk" data-nb-ref-number="24" data-nb-words="16" data-nb-chars="86"><span class="idea" data-nb-ref-number="24" id="idea24" data-nb-words="16" data-nb-chars="86">„Copak se&nbsp;tak upřeně na&nbsp;mne díváte?“ ptala se&nbsp;Miliónová po&nbsp;chvilce. „Copak je&nbsp;na&nbsp;mně?“</span></p>
          <p class="chunk" data-nb-ref-number="25" data-nb-words="10" data-nb-chars="47"><span class="idea" data-nb-ref-number="25" id="idea25" data-nb-words="10" data-nb-chars="47">„Ten zub!&nbsp;– Divím se, proč máte ten jeden zub!“</span></p>
          <p class="chunk" data-nb-ref-number="26" data-nb-words="66" data-nb-chars="355"><span class="idea" data-nb-ref-number="26" id="idea26" data-nb-words="66" data-nb-chars="355">„Ach ten zub!“ vzdychla a&nbsp;pak dodala: „To víte, že&nbsp;ztráta zubu znamená vždy ztrátu jednoho dobrého přítele. Už&nbsp;jsou všichni v&nbsp;hrobě, kdož mně přáli a&nbsp;se mnou to&nbsp;upřímně mínili&nbsp;– všichni. Jen jeden ještě zbyl&nbsp;– ale nevím o&nbsp;něm&nbsp;– nevím, kde je&nbsp;ten dobrý přítel můj, kterého mně milostivý bůh postavil ještě na&nbsp;cestu života. Ach bože, já&nbsp;jsem tuze opuštěná!“</span></p>
          <p class="chunk" data-nb-ref-number="27" data-nb-words="7" data-nb-chars="38"><span class="idea" data-nb-ref-number="27" id="idea27" data-nb-words="7" data-nb-chars="38">Pan Vojtíšek hleděl před sebe a&nbsp;mlčel.</span></p>
          <p class="chunk" data-nb-ref-number="28" data-nb-words="25" data-nb-chars="155"><span class="idea" data-nb-ref-number="28" id="idea28" data-nb-words="25" data-nb-chars="155">Něco jako úsměv, jako radost přelítlo obličejem žebraččiným, ale bylo to&nbsp;ošklivé. Zešpičatila ústa, celý obličej jaksi se&nbsp;jí&nbsp;stáhnul do&nbsp;rtů jako do&nbsp;šťopky.</span></p>
          <p class="chunk" data-nb-ref-number="29" data-nb-words="2" data-nb-chars="16"><span class="idea" data-nb-ref-number="29" id="idea29" data-nb-words="2" data-nb-chars="16">„Pane Vojtíšku!“</span></p>
          <p class="chunk" data-nb-ref-number="30" data-nb-words="56" data-nb-chars="296"><span class="idea" data-nb-ref-number="30" id="idea30" data-nb-words="56" data-nb-chars="296">„Pane Vojtíšku, my&nbsp;dva bychom mohli být ještě šťastni.&nbsp;– Tadyhle se&nbsp;mně pořád o&nbsp;vás zdálo, já&nbsp;myslím, že&nbsp;pánbůh tomu tak chce.&nbsp;– Vy&nbsp;jste tak samoten, pane Vojtíšku, nikdo vám neposlouží.&nbsp;– Vy&nbsp;máte všude přízeň, máte tuze moc dobrých lidí.&nbsp;– Vidíte, já&nbsp;bych se&nbsp;k&nbsp;vám přistěhovala. Kus peřin mám&nbsp;–“</span></p>
          <p class="chunk" data-nb-ref-number="31" data-nb-words="26" data-nb-chars="166"><span class="idea" data-nb-ref-number="31" id="idea31" data-nb-words="26" data-nb-chars="166">Pan Vojtíšek mezitím pomalu vstával. Už&nbsp;tu&nbsp;stál rovně a&nbsp;pravicí si&nbsp;narovnával kožené stínidlo své čepice. „Radš utrejch!“<sup id="fnref:3"><a href="#fn:3" class="footnote-ref" role="doc-noteref">3</a></sup> vyhrknul konečně a&nbsp;obrátil se&nbsp;bez pozdravu.</span></p>
          <p class="chunk" data-nb-ref-number="32" data-nb-words="15" data-nb-chars="85"><span class="idea" data-nb-ref-number="32" id="idea32" data-nb-words="15" data-nb-chars="85">Kráčel pomalu k&nbsp;Ostruhové ulici. Dvě zelené koule svítily za&nbsp;ním, až&nbsp;zmizel za&nbsp;rohem.</span></p>
          <p class="chunk" data-nb-ref-number="33" data-nb-words="14" data-nb-chars="85"><span class="idea" data-nb-ref-number="33" id="idea33" data-nb-words="14" data-nb-chars="85">Pak si&nbsp;Miliónová stáhla plachetku až&nbsp;po&nbsp;bradu a&nbsp;seděla dlouho nepohnutě. Snad usnula.</span></p>
          <hr>
          <p class="chunk" data-nb-ref-number="34" data-nb-words="31" data-nb-chars="181"><span class="idea" data-nb-ref-number="34" id="idea34" data-nb-words="31" data-nb-chars="181">Divné zvěsti začaly se&nbsp;najednou šourat Malou Stranou. A&nbsp;koho se&nbsp;dotkly, škrabal se&nbsp;za&nbsp;uchem. „Pan Vojtíšek,“ znělo to&nbsp;často v&nbsp;rozpravách a&nbsp;za chvilku zas jsi slyšel: „Pan Vojtíšek!“</span></p>
          <p class="chunk" data-nb-ref-number="35" data-nb-words="33" data-nb-chars="175"><span class="idea" data-nb-ref-number="35" id="idea35" data-nb-words="33" data-nb-chars="175">Brzy jsem zvěděl všeho. Pan Vojtíšek prý nebyl ani chud. Pan Vojtíšek prý měl tam za&nbsp;vodou, na&nbsp;Františku, dva domy. To&nbsp;prý ani není pravda, že&nbsp;bydlí pod hradem někde v&nbsp;Brusce.</span></p>
          <p class="chunk" data-nb-ref-number="36" data-nb-words="11" data-nb-chars="66"><span class="idea" data-nb-ref-number="36" id="idea36" data-nb-words="11" data-nb-chars="66">Blázny si&nbsp;dělal z&nbsp;dobrých malostranských sousedů! A&nbsp;po tak dlouho!</span></p>
          <p class="chunk" data-nb-ref-number="37" data-nb-words="12" data-nb-chars="87"><span class="idea" data-nb-ref-number="37" id="idea37" data-nb-words="12" data-nb-chars="87">Nastala rozhořčenost. Mužští se&nbsp;zlobili, cítili urážku, styděli se, že&nbsp;byli lehkověrní.</span></p>
          <p class="chunk" data-nb-ref-number="38" data-nb-words="3" data-nb-chars="24"><span class="idea" data-nb-ref-number="38" id="idea38" data-nb-words="3" data-nb-chars="24">„Darebák!“ pravil jeden.</span></p>
          <p class="chunk" data-nb-ref-number="39" data-nb-words="20" data-nb-chars="118"><span class="idea" data-nb-ref-number="39" id="idea39" data-nb-words="20" data-nb-chars="118">„Je pravda,“ rozumoval druhý, „viděl ho&nbsp;někdo žebrat v&nbsp;neděli? To&nbsp;byl nejspíš doma, ve&nbsp;svých palácích, a&nbsp;jedl pečeně.“</span></p>
          <p class="chunk" data-nb-ref-number="40" data-nb-words="13" data-nb-chars="81"><span class="idea" data-nb-ref-number="40" id="idea40" data-nb-words="13" data-nb-chars="81">Ženské ještě váhaly. Dobrá tvář páně Vojtíškova zdála se&nbsp;jim přec příliš upřímná.</span></p>
          <p class="chunk" data-nb-ref-number="41" data-nb-words="33" data-nb-chars="172"><span class="idea" data-nb-ref-number="41" id="idea41" data-nb-words="33" data-nb-chars="172">Ale přišel dodatek zvěsti. On&nbsp;prý má&nbsp;také dvě dcery a&nbsp;ty prý dělají slečny. Jedna prý má&nbsp;lajtnanta a&nbsp;druhá chce jít k&nbsp;divadlu. Nosí jen samé rukavičky a&nbsp;jezdí do&nbsp;Stromovky.</span></p>
          <p class="chunk" data-nb-ref-number="42" data-nb-words="5" data-nb-chars="25"><span class="idea" data-nb-ref-number="42" id="idea42" data-nb-words="5" data-nb-chars="25">To&nbsp;rozhodlo i&nbsp;u&nbsp;ženských.</span></p>
          <p class="chunk" data-nb-ref-number="43" data-nb-words="48" data-nb-chars="304"><span class="idea" data-nb-ref-number="43" id="idea43" data-nb-words="48" data-nb-chars="304">Takřka ve&nbsp;dvakráte čtyřiadvaceti hodinách byl osud páně Voj­tíškův zjinačen. Všude ho&nbsp;ode dveří odbývali, že&nbsp;jsou „zlé časy“. Kde míval obědy, slyšel, že&nbsp;„dnes nic nezbylo“, nebo: „Jsme chudi, měli jsme jen hrách, to&nbsp;není pro vás.“ Uličníci kolem něho poskakovali a&nbsp;pokřikovali: „Domácí pán! Domácí pán!“</span></p>
          <p class="chunk" data-nb-ref-number="44" data-nb-words="51" data-nb-chars="300"><span class="idea" data-nb-ref-number="44" id="idea44" data-nb-words="51" data-nb-chars="300">Byl jsem v&nbsp;sobotu před domem a&nbsp;viděl blížícího se&nbsp;pana Vojtíška. Pan Herzl stál jako obyčejně v&nbsp;bílé své zástěře mezi domem, opřen o&nbsp;kamennou veřej. Mimovolně, v&nbsp;nevysvětlitelném strachu jakéms jsem veběhl do&nbsp;domu a&nbsp;skryl se&nbsp;za&nbsp;silná vrata. Kolem stěžejí<sup id="fnref:4"><a href="#fn:4" class="footnote-ref" role="doc-noteref">4</a></sup> viděl jsem blížícího se&nbsp;pana Vojtíška dobře.</span></p>
          <p class="chunk" data-nb-ref-number="45" data-nb-words="39" data-nb-chars="264"><span class="idea" data-nb-ref-number="45" id="idea45" data-nb-words="39" data-nb-chars="264">Čepice se&nbsp;mu&nbsp;v&nbsp;rukou třásla. Nepřicházel s&nbsp;jasným úsměvem jako jindy. Hlava byla sklopena, nažloutlé vlasy zcuchány. „Pochválen buď pán Ježíš Kristus,“ pozdravoval obyčejným hlasem. Přitom se&nbsp;mu&nbsp;hlava povznesla. Tváře jeho byly bledy, oko jakoby dřímotou potaženo.</span></p>
          <p class="chunk" data-nb-ref-number="46" data-nb-words="34" data-nb-chars="185"><span class="idea" data-nb-ref-number="46" id="idea46" data-nb-words="34" data-nb-chars="185">„To je&nbsp;dobře, že&nbsp;jdete,“ mínil pan Herzl. „Pane Vojtíšku, půjčte mně dvacet tisíc. Nebojte se, že&nbsp;přijdete o&nbsp;ně, budou na&nbsp;dobré hypotéce. Mohl bych teď koupit dům tady vedle U&nbsp;Labutě&nbsp;–“</span></p>
          <p class="chunk" data-nb-ref-number="47" data-nb-words="1" data-nb-chars="11"><span class="idea" data-nb-ref-number="47" id="idea47" data-nb-words="1" data-nb-chars="11">Nedomluvil.</span></p>
          <p class="chunk" data-nb-ref-number="48" data-nb-words="21" data-nb-chars="123"><span class="idea" data-nb-ref-number="48" id="idea48" data-nb-words="21" data-nb-chars="123">Panu Vojtíškovi vyhrnuly se&nbsp;slzy náhle proudem. „Vždyť jsem&nbsp;– vždyť jsem&nbsp;–,“ zavzlykal, „já byl po&nbsp;celý život tak poctivý!“</span></p>
          <p class="chunk" data-nb-ref-number="49" data-nb-words="19" data-nb-chars="99"><span class="idea" data-nb-ref-number="49" id="idea49" data-nb-words="19" data-nb-chars="99">Potácel se&nbsp;přes ulici a&nbsp;sklesl u&nbsp;zdi pod zatáčkou k&nbsp;hradu. Hlavu položil na&nbsp;kolena a&nbsp;štkal hlasitě.</span></p>
          <p class="chunk" data-nb-ref-number="50" data-nb-words="27" data-nb-chars="136"><span class="idea" data-nb-ref-number="50" id="idea50" data-nb-words="27" data-nb-chars="136">Vrazil jsem do&nbsp;pokoje k&nbsp;rodičům, třesa se&nbsp;na&nbsp;celém těle. Matka stála u&nbsp;okna a&nbsp;dívala se&nbsp;přes ulici. Ptala se: „Copak mu&nbsp;řekl pan Herzl?“</span></p>
          <p class="chunk" data-nb-ref-number="51" data-nb-words="25" data-nb-chars="158"><span class="idea" data-nb-ref-number="51" id="idea51" data-nb-words="25" data-nb-chars="158">Hleděl jsem upřeně oknem tam na&nbsp;plačícího pana Vojtíška. Matka vařila právě svačinu, ale každý okamžik přistoupla také k&nbsp;oknu, vyhlédla ven a&nbsp;zavrtěla hlavou.</span></p>
          <p class="chunk" data-nb-ref-number="52" data-nb-words="57" data-nb-chars="329"><span class="idea" data-nb-ref-number="52" id="idea52" data-nb-words="57" data-nb-chars="329">Najednou vidí, že&nbsp;pan Vojtíšek pomalu se&nbsp;zdvihá. Rychle ukrojila krajíc chleba, položila jej na&nbsp;hrnek s&nbsp;kávou a&nbsp;spěchala ven. Volala, kývala s&nbsp;prahu, pan Vojtíšek neviděl a&nbsp;neslyšel. Šla až&nbsp;k&nbsp;němu a&nbsp;podávala mu&nbsp;hrnek. Pan Vojtíšek díval se&nbsp;němě na&nbsp;ni. „Zaplať pánbůh,“ zašeptal konečně a&nbsp;pak dodal: „ale teď nemůžu nic polknout.“</span></p>
          <hr>
          <p class="chunk" data-nb-ref-number="53" data-nb-words="142" data-nb-chars="832"><span class="idea" data-nb-ref-number="53" id="idea53" data-nb-words="142" data-nb-chars="832">Víc pan Vojtíšek po&nbsp;Malé Straně nežebral. Za&nbsp;řekou ovšem také nemohl chodit od&nbsp;domu k&nbsp;domu, neznali ho&nbsp;tam lidé a&nbsp;neznali policajti. Usadil se&nbsp;na&nbsp;Křížovnickém plácku u&nbsp;podloubíčka klementinského, zrovna naproti vojenské strážnici, která stávala u&nbsp;mostu. Vídal jsem ho&nbsp;tam po&nbsp;každé, když jsme v&nbsp;prázdné čtvrteční odpůldne zašli si&nbsp;na&nbsp;Staré Město podívat se&nbsp;na&nbsp;výlohy ryneckých knihkupců. Čepice ležela před ním dnem na&nbsp;zemi, hlava byla vždy svěšena k&nbsp;prsům, v&nbsp;rukou držel růženec, nevšímal si&nbsp;nikoho. Pleš, tváře, ruce neleskly a&nbsp;nečervenaly se&nbsp;více jako před nedávnem, zežloutlá kůže se&nbsp;byla scvrkla do&nbsp;šupinatých vrásek. Mám, nemám to&nbsp;říci?&nbsp;– ale proč bych to&nbsp;neřekl, že&nbsp;jsem se&nbsp;netroufal přímo k&nbsp;němu, že&nbsp;jsem se&nbsp;plížil vždy kolem pilíře, abych mu&nbsp;mohl čtvrteční své jmění, šajnový groš, odzadu hodit do&nbsp;čepice a&nbsp;pak rychle utéci.</span></p>
          <p class="chunk" data-nb-ref-number="54" data-nb-words="20" data-nb-chars="103"><span class="idea" data-nb-ref-number="54" id="idea54" data-nb-words="20" data-nb-chars="103">Pak jsem ho&nbsp;potkal jednou na&nbsp;mostě; vedl ho&nbsp;policajt na&nbsp;Malou Stranu. A&nbsp;pak jsem ho&nbsp;nespatřil už&nbsp;nikdy.</span></p>
          <hr>
          <p class="chunk" data-nb-ref-number="55" data-nb-words="28" data-nb-chars="173"><span class="idea" data-nb-ref-number="55" id="idea55" data-nb-words="28" data-nb-chars="173">Bylo mrazivé únorové jitro. Venku ještě šero, okno samý tlustý, květnatý led, v&nbsp;němž se&nbsp;oranžově odrážel svit z&nbsp;protějších kamen. Před domem zaharašil vozík a&nbsp;zaštěkali psi.</span></p>
          <p class="chunk" data-nb-ref-number="56" data-nb-words="12" data-nb-chars="71"><span class="idea" data-nb-ref-number="56" id="idea56" data-nb-words="12" data-nb-chars="71">„Doskoč mně pro dva žejdlíky mlíka,“ velela matka. „Ale zaobal si&nbsp;krk.“</span></p>
          <p class="chunk" data-nb-ref-number="57" data-nb-words="21" data-nb-chars="133"><span class="idea" data-nb-ref-number="57" id="idea57" data-nb-words="21" data-nb-chars="133">Venku stála mlíkařka na&nbsp;vozíku a&nbsp;za vozíkem stál policajt pan Kedlický. Kus lojové svíčky svítil tiše v&nbsp;čtyřhranné, skleněné lucerně.</span></p>
          <p class="chunk" data-nb-ref-number="58" data-nb-words="33" data-nb-chars="209"><span class="idea" data-nb-ref-number="58" id="idea58" data-nb-words="33" data-nb-chars="209">„Cože, pan Vojtíšek?“ ptala se&nbsp;mlíkařka a&nbsp;ustála ve&nbsp;vrtění vařečkou. Ono bylo mlíkařkám sice úředně zapovězeno užívat vařečky na&nbsp;dělání smetanové parády, ale pan Kedlický byl muž dobrosrdečný, už&nbsp;jsem to&nbsp;řekl.</span></p>
          <p class="chunk" data-nb-ref-number="59" data-nb-words="33" data-nb-chars="204"><span class="idea" data-nb-ref-number="59" id="idea59" data-nb-words="33" data-nb-chars="204">„Ano,“ odpověděl, „našli jsme ho&nbsp;po&nbsp;půlnoci na&nbsp;Oujezdě vedle kanonýrských kasáren. Byl nadobro zmrzlý a&nbsp;dali jsme ho&nbsp;do&nbsp;umrlčí komory ke&nbsp;Karmelitánům. Měl jen rozedraný kabát a&nbsp;kalhoty, ani košile neměl.“</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="60" data-nb-words="17" data-nb-chars="102"><span class="idea" data-nb-ref-number="60" id="idea60" data-nb-words="17" data-nb-chars="102"><p>Kéž bych mohl jít žebrat hnědou stepí. (Theodor Storm, 1817–1888, něm. básník 19. stol.) Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="61" data-nb-words="5" data-nb-chars="26"><span class="idea" data-nb-ref-number="61" id="idea61" data-nb-words="5" data-nb-chars="26"><p>Karlův most. Pozn. red. <a href="#fnref:2" class="footnote-backref" role="doc-backlink">↩︎</a></p></span></li>
            <li id="fn:3" role="doc-endnote" class="chunk" data-nb-ref-number="62" data-nb-words="9" data-nb-chars="48"><span class="idea" data-nb-ref-number="62" id="idea62" data-nb-words="9" data-nb-chars="48"><p>Raději se&nbsp;otrávit (než se&nbsp;oženit)! Pozn. red. <a href="#fnref:3" class="footnote-backref" role="doc-backlink">↩︎</a></p></span></li>
            <li id="fn:4" role="doc-endnote" class="chunk" data-nb-ref-number="63" data-nb-words="14" data-nb-chars="81"><span class="idea" data-nb-ref-number="63" id="idea63" data-nb-words="14" data-nb-chars="81"><p>Součást dveřního závěsu připevněná k&nbsp;zárubni, k&nbsp;rámu nebo do&nbsp;zdiva. Pozn. red. <a href="#fnref:4" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_malostranske_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>