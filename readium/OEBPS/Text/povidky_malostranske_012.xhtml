<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_malostranske-9</title>
		<link href="../Styles/povidky_ma_idstyles.css" rel="stylesheet" type="text/css"/>
	</head>
	<body id="povidky_malostranske" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-7" class="MLP-uroven2-kapitola para-style-override-1">Hastrman</p>
			<p class="MLP-citat-autor para-style-override-1">1876</p>
			<p class="MLP-text-bez1radku para-style-override-1">Chodil vždy s&nbsp;kloboukem v&nbsp;ruce. Ať byl sebevětší úpal mrazový, nebo sluneční, nanejvýš že držel svůj nízký, ale baňatý cylindr se širokou střechou nad hlavou jako parasol<span class="char-style-override-1"><a id="footnote-27518-81-backlink" class="footnote-link" href="#footnote-27518-81">81</a></span>. Šedivé vlasy byly hladce přičísnuty k&nbsp;lebce a&nbsp;spojovaly se vzadu v&nbsp;cůpek tak pevně stlačený a&nbsp;svázaný, že se ani nekýval&nbsp;– jeden to z&nbsp;nejposlednějších cůpků v&nbsp;Praze, už tenkráte byly tu jen dva nebo tři. Zelený fráček jeho, se zlatými knoflíky, měl živůtek jen krátký, zato byly ale šosy dlouhé a&nbsp;tloukly hubenou, malou postavičku páně Rybářovu do vychrtlých lýtek. Bílá vesta kryla nahnutá prsa, černé spodky šly jen po kolena, kde se svítily dvě stříbrné přezky, pak dál byly sněhobílé punčochy zas až k&nbsp;jiným dvěma stříbrným přezkám a&nbsp;pod těmi šouraly se velké střevíce. Byly-li ty střevíce někdy obnovovány, nevím, ale vždycky vypadaly tak, jako by se k&nbsp;nim byla brala rozpraskaná kůže se střechy nejstaršího fiakru.</p>
			<p class="MLP-text para-style-override-1">Suchý, špičatý obličej páně Rybářův byl ozářen věčným úsměvem. Zvláštní podívání bylo na pana Rybáře, když šel po ulici. Každých dvacet kroků zůstal stát a&nbsp;obrátil se vpravo vlevo. Podobalo se, že jeho myšlenky nejsou v&nbsp;něm, že jdou uctivě asi krok za ním a&nbsp;pořád ho baví nějakými veselými nápady, takže pan Rybář musí se usmívat a&nbsp;občas se po čtverácích ohlídne. Když někoho pozdravoval, vyzdvihl jen ukazovač pravé ruky do výše a&nbsp;lehýnce hvízdnul. Takové lehýnké hvízdnutí zafičelo vždy také, když pan Rybář začal mluvit, a&nbsp;obyčejně začínal s&nbsp;„ďjó!“, což mělo význam potakující<span class="char-style-override-1"><a id="footnote-27518-82-backlink" class="footnote-link" href="#footnote-27518-82">82</a></span>.</p>
			<p class="MLP-text para-style-override-1">Pan Rybář bydlel v&nbsp;Hluboké cestě<span class="char-style-override-1"><a id="footnote-27518-83-backlink" class="footnote-link" href="#footnote-27518-83">83</a></span>, hned dole vlevo, s&nbsp;vyhlídkou na Petřín. Ale kdyby byl býval již až u&nbsp;samého domu, jakmile spatřil nějaké cizince, kteří zahýbali vpravo na Hradčany, vždy šel za nimi. Když zastavili u&nbsp;rozložité vyhlídky a&nbsp;obdivovali se kráse naší Prahy, stál vedle nich, pozdvih prst a&nbsp;hvízdnul: „Ďjó, moře!&nbsp;– Proč nebydlíme u&nbsp;moře!“ Pak šel za nimi do hradu, a&nbsp;když se cizinci ve svatováclavské kapli obdivovali zas stěnám vyloženým českými drahokamy, hvízdnul po druhé: „To si myslím! U&nbsp;nás v&nbsp;Čechách hodí pasák kamenem za stádem, a&nbsp;kámen má často větší cenu než celé stádo!“ Víc jim neřekl nikdy.</p>
			<p class="MLP-text para-style-override-1">Pro jeho jméno, pro jeho zelený fráček a&nbsp;pro to „moře!“ říkali jsme mu hastrman. Ale v&nbsp;úctě jsme ho měli staří mladí. Pan Rybář byl justiciárem<span class="char-style-override-1"><a id="footnote-27518-84-backlink" class="footnote-link" href="#footnote-27518-84">84</a></span> na výslužbě, někde od Turnova. Zde v&nbsp;Praze žil u&nbsp;své blízké příbuzné mladé, která měla nevysokého úředníka za muže a&nbsp;s&nbsp;ním už dvě nebo tři dítky. Vypravovalo se, že pan Rybář je až báječně bohat. Ani ne tak na penězích, jako na drahokamech. Ve svém pokojíku měl, říkali, stát vysokou černou skříň, v&nbsp;té skříni byly samé nízké, čtyřhranné škatule černé, hezky velké, a&nbsp;v&nbsp;každé škatuli byl vnitřek sněhobílou lepenkou rozdělen na samé čtverce a&nbsp;v&nbsp;každém čtverci ležel na bavlnce lesknoucí se drahokam. Byli lidé, kteří to viděli. Našel a&nbsp;sebral prý vše sám na hoře Kozákově. My děti jsme sobě vypravovaly, že když u&nbsp;Šajvlů&nbsp;– tak se nazývali ti páně Rybářovi příbuzní&nbsp;– myje se podlaha, posypávají ji místo pískem samým natlučeným cukrem. V&nbsp;sobotu, v&nbsp;den drhnutí, vždy jsme ukrutně záviděli dětem Šajvlovým. Jednou jsem seděl nad příkopem vlevo za Bruskou branou<span class="char-style-override-1"><a id="footnote-27518-85-backlink" class="footnote-link" href="#footnote-27518-85">85</a></span> poblíž pana Rybáře. Tam usedal totiž pan Rybář každého krásného dne na hodinku pohodlně do trávy a&nbsp;kouřil si z&nbsp;krátké dýmky. Tenkrát šli náhodou dva větší studující kolem. Jeden z&nbsp;nich prsknul a&nbsp;pravil: „Ten kouří maminčinu vatýrku<span class="char-style-override-1"><a id="footnote-27518-86-backlink" class="footnote-link" href="#footnote-27518-86">86</a></span>!“ Od té doby pokládal jsem kouření maminčiny vatýrky za požitek, jakého sobě mohou dovolit jen lidé velice zámožní.</p>
			<p class="MLP-text para-style-override-1">Takto se procházel „hastrman“&nbsp;– ale ne, neříkejme mu tak, vždyť už nejsme děti!&nbsp;– vždy jen po bruských hradbách. Potkal-li některého kanovníka, jichž procházky také vždy šly sem, zastavil se a&nbsp;promluvil s&nbsp;ním několik přívětivých slov. Kdysi&nbsp;– poslouchalť jsem rád, co mluvili lidé dorostlí&nbsp;– slyšel jsem ho, jak rozmlouval s&nbsp;dvěma kanovníky, sedícími na lavičce. On stál. Mluvili o&nbsp;„Frankreichu“<span class="char-style-override-1"><a id="footnote-27518-87-backlink" class="footnote-link" href="#footnote-27518-87">87</a></span> a&nbsp;o&nbsp;nějaké „svobodě“, samé divné řeči. Najednou zdvihl pan Rybář prst a&nbsp;hvízdnul: „Ďjó, já se držím Rosenaua! Rosenau praví: Svoboda je jako ty šťavnaté potraviny a&nbsp;silná vína, kterými se navyklé jim silné nátury živí a&nbsp;posilují, slabé ale přemáhají, opojují a&nbsp;zničují.“ A&nbsp;pak kýv kloboukem a&nbsp;šel.</p>
			<p class="MLP-text para-style-override-1">Větší a&nbsp;tlustý kanovník prál pak: „Co to má vždycky s&nbsp;tím Rose­nauem?“</p>
			<p class="MLP-text para-style-override-1">Menší, ale také tlustý odvětil: „Spisovatel, nejspíš spisovatel.“</p>
			<p class="MLP-text para-style-override-1">Já ale pamatoval jsem si větu tu co obsah veškeré vyšší moudrosti. O&nbsp;Rosenauovi a&nbsp;o&nbsp;panu Rybáři měl jsem stejně vznešený pojem. Když jsem pak dorůstaje dostával sám rozmanité knihy do ruky, nalezl jsem, že pan Rybář byl vskutku tenkrát citoval zcela věrně. Jen s&nbsp;tím rozdílem, že zmíněnou větu nenapsal Rosenau, nýbrž jakýs Rousseau. Patrně byla mrzká náhoda pana Rybáře svedla s&nbsp;nějakou lehkomyslnou tiskovou chybou.</p>
			<p class="MLP-text para-style-override-1">Proto věru nepozbyl úcty mé. Dobrý, nesmírně dobrý člověk!&nbsp;–</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Bylo to v&nbsp;sluneční den srpnový, tak as ku třetí hodině odpolední. Kdo šel právě Ostruhovou ulicí, zůstal stát; kdo stál právě tak po domácku venku, zavolal honem něco dovnitř domu; z&nbsp;krámů vybíhali lidé. Všichni se dívali za panem Rybářem, kráčejícím dolů.</p>
			<p class="MLP-text para-style-override-1">„Jde někam se vychloubat svým bohatstvím,“ řekl pan Herzl, šenkýř u&nbsp;Dvou slunců. Podotýkám, že druhý pád množného počtu pro slovo „slunce“ je dle malostranského jazyka zcela určitě „slunců“.</p>
			<p class="MLP-text para-style-override-1">„O&nbsp;jé!“ volal pan Vitouš, kupec na rohu, „musí být zle, nese na prodej!“ Je mně líto, musím-li říci, že pan Vitouš netěšil se přílišné vážnosti u&nbsp;sousedů. Vypravovalo se o&nbsp;něm, že jednou už byl blízek bankrotu, a&nbsp;podnes se dívá dobrý malostranský soused na „bankrotáře“ naprosto jinak než svět ostatní.</p>
			<p class="MLP-text para-style-override-1">Ale pan Rybář kráčel klidně dál, trochu rychleji než jindy. Pod levým paždím nesl jednu z&nbsp;těch čtyřhranných škatulí černých, o&nbsp;nichž tolik povídáno. Tisknul ji pevně k&nbsp;tělu, takže smeknutý klobouk v&nbsp;ruce dole byl jakoby k&nbsp;noze přiklížen. V&nbsp;pravé ruce měl španělku s&nbsp;placatým knoflíkem ze slonové kosti, znamení to, že pan Rybář jde někam na návštěvu, nikdy jindy nenosil hole. Pozdravován zdvihal hůl a&nbsp;hvízdal mnohem hlasitěji než jindy.</p>
			<p class="MLP-text para-style-override-1">Sešel Ostruhovou ulicí, přešel svatomikulášským náměstím a&nbsp;vesel do domu Žambereckého. Tam bydlel v&nbsp;druhém patře gymnasijní profesor pan Mühlwenzel, matematik a&nbsp;přírodozpytec. Tedy muž vzdělání trochu tenkráte neobyčejného. Návštěva netrvala dlouho.</p>
			<p class="MLP-text para-style-override-1">Pan profesor byl v&nbsp;dobré míře. Jeho hřmotné, podsedlé tělo bylo sobě právě odpoledním spánkem odpočinulo. Dlouhé šedé vlasy, věnčící lysé temeno, ježily se sem tam v&nbsp;pohodlném nepořádku. Modré, duchaplné a&nbsp;vždy přívětivé oči se svítily. Tváře, beztoho vždy rudé, hořely. Ty široké, dobré tváře byly trochu silně neštovicemi porvány a&nbsp;zavdávaly panu profesoru příčiny k&nbsp;stálému vtipu. „Tak je to na světě,“ říkal, „když se děvče směje a&nbsp;má v&nbsp;tváři důlek, je prý hezké; já když se směju, mám sta důlků, a&nbsp;jsem prý přec jen ošklivý.“</p>
			<p class="MLP-text para-style-override-1">Pokynul panu Rybářovi k&nbsp;pohovce a&nbsp;ptal se: „Čím tedy mohu sloužit?“</p>
			<p class="MLP-text para-style-override-1">Pan Rybář položil škatuli na stůl a&nbsp;sundal svršek. Pestré kamínky zářily.</p>
			<p class="MLP-text para-style-override-1">„Já bych&nbsp;– já jen, co tadyhleto tento&nbsp;– jakou to má asi cenu&nbsp;–“ koktal.</p>
			<p class="MLP-text para-style-override-1">Posadil se pak a&nbsp;opřel bradu o&nbsp;knoflík hole.</p>
			<p class="MLP-text para-style-override-1">Pan profesor se zadíval do kamínků. Pak vyndal jeden temný, vážil v&nbsp;ruce a&nbsp;prohlížel proti světlu. „To je moldavit,“ pravil.</p>
			<p class="MLP-text para-style-override-1">„Jak?“</p>
			<p class="MLP-text para-style-override-1">„Moldavit.“</p>
			<p class="MLP-text para-style-override-1">„Ďjó, moldavit,“ hvízdnul pan Rybář. Na tváři jeho bylo tak trochu vidět, že slovo to slyší po prvé v&nbsp;životě.</p>
			<p class="MLP-text para-style-override-1">„Ten by se hodil pro naši gymnasijní sbírku, jsou už řídky. Moh byste nám jej prodat.“</p>
			<p class="MLP-text para-style-override-1">„To by se vidělo.&nbsp;– Co tak asi&nbsp;–“</p>
			<p class="MLP-text para-style-override-1">„Tři zlaté v&nbsp;dvacetnících byste za něj dostal. No?“</p>
			<p class="MLP-text para-style-override-1">„Tři zlaté!“ hvízdnul tenounce pan Rybář. Brada se zdvihla a&nbsp;sklapla pak zas na knoflík. „A&nbsp;ostatní?“ šeptnul po chvilce z&nbsp;náhle stísněného hrdla.</p>
			<p class="MLP-text para-style-override-1">„Chalcedony, jaspisy, ametystky, záhnědy&nbsp;– to nic není.“&nbsp;–</p>
			<p class="MLP-text para-style-override-1">Za nějaký okamžik byl pan Rybář zas již u&nbsp;rohu Ostruhové ulice. Kráčel pomalu vzhůru. Po prvé ho sousedé spatřili, an měl klobouk na hlavě. Široká střecha byla stažena do čela. Španělka se vlekla koncem po zemi a&nbsp;harašila o&nbsp;dláždění. Nevšimnul sobě nikoho, nehvízdnul ani jednou. Také se na té cestě ani jednou neohlídl. Patrně dnes nedováděla žádná z&nbsp;jeho myšlenek venku, všechny jeho myšlenky byly v&nbsp;něm, hluboko.</p>
			<p class="MLP-text para-style-override-1">Dnes již z&nbsp;domu nevyšel, ne na hradby a&nbsp;ne za Brusku. A&nbsp;byl tak krásný den!</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Bylo již k&nbsp;půlnoci. Nebe se modralo jako za rána, měsíc zářil nej­pyšnějším, nejkouzelnějším leskem svým, hvězdy se třepetaly jako bílé jiskry. Petřín byl pokryt nádhernou stříbrnou mlhou, stříbrná záplava ležela na celé Praze.</p>
			<p class="MLP-text para-style-override-1">Veselé světlo lilo se do pokojíku páně Rybářova oběma okny, dokořán otevřenými. U&nbsp;jednoho okna stál pan Rybář. Stál tu jako socha, strnulý. Z&nbsp;dáli hučely jezy vltavské, táhlým, mohutným tónem. Slyšel je stařeček?</p>
			<p class="MLP-text para-style-override-1">Náhle sebou trhnul. „Moře!&nbsp;– Proč tu není moře!“ šeptnul a&nbsp;rty se mu zachvěly.</p>
			<p class="MLP-text para-style-override-1">Snad se v&nbsp;něm vlnila tesknost jako bijící moře.</p>
			<p class="MLP-text para-style-override-1">„Eh!“ škubnul sebou pak a&nbsp;odvrátil se. Po podlaze ležely otevřené škatule a&nbsp;zrak jeho se jich dotknul. Vzal pomalu nejbližší z&nbsp;nich a&nbsp;vyndal z&nbsp;ní kamínky do hrsti. „Fi&nbsp;– oblázky!“ a&nbsp;mejknul jimi oknem ven.</p>
			<p class="MLP-text para-style-override-1">Dole zapraskalo a&nbsp;zařinčelo sklo. Pan Rybář dnes ani nevzpomněl, že dole v&nbsp;zahradě je skleník.</p>
			<p class="MLP-text para-style-override-1">„Strýčku, copak děláte?“ ozval se příjemný mužský hlas venku, patrně ze sousedního okna.</p>
			<p class="MLP-text para-style-override-1">Pan Rybář mimovolně ustoupil o&nbsp;krok nazpět.</p>
			<p class="MLP-text para-style-override-1">Dveře vrzly a&nbsp;vešel pan Šajvl. Snad ho byla krásná noc zdržela u&nbsp;okna. Snad byl zpozoroval na starém strýci neobyčejný neklid a&nbsp;slyšel z&nbsp;jeho pokojíku dlouho trvající šukot. Snad vylehly i&nbsp;některé starcovy vzdechy hlasitě z&nbsp;okna ven.</p>
			<p class="MLP-text para-style-override-1">„Strýčku, snad nechcete ty krásné kamínky vyházet všechny ven?“</p>
			<p class="MLP-text para-style-override-1">Stařec sebou škubnul. Pak zašeptal, dívaje se upřeně k&nbsp;Petřínu: „Nemá to ceny&nbsp;– oblázky&nbsp;–“</p>
			<p class="MLP-text para-style-override-1">„Já vím, že nemají velké ceny, vždyť to znám sám. Ale cenu mají přec, pro nás i&nbsp;pro vás. Vy jste sobě je pracně sebral&nbsp;– strýčku, nechte je, prosím, všechny pro mé děti. Budou se na nich učit, vy jim budete vypravovat&nbsp;–“</p>
			<p class="MLP-text para-style-override-1">„Mysleli jste snad,“ šeptal zas stařec monotónně a&nbsp;s&nbsp;namáháním, „že jsem bohat, a&nbsp;já vskutku&nbsp;–“</p>
			<p class="MLP-text para-style-override-1">„Strýčku,“ pravil pan Šajvl hlasem pevným, ale přitom měkkým a&nbsp;uchopil starcovu ruku, „copak nejsme vámi bohati? Moje děti by neměly dědečka, moje žena by byla bez otce, kdybychom neměli vás. Vždyť vidíte, jak jsme kolem vás šťastni, vy jste naším požehnáním v&nbsp;domě&nbsp;–“</p>
			<p class="MLP-text para-style-override-1">Náhle přistoupil stařec zas až k&nbsp;samému oknu. Ústa se mu zachvěla, v&nbsp;oku cítil nevýslovný tlak. Pohlídl ven. Neviděl nic určitého, vše se třpytilo jakoby rozpuštěný démant, vše se vlnilo&nbsp;– až k&nbsp;samému oknu&nbsp;– až do jeho oka&nbsp;– moře&nbsp;– moře!</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Dál už povídat nebudu, dál už neumím.</p>
<p class="MLP-text-bez1radku para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-12"><a id="footnote-27518-81" class="footnote-anchor" href="#footnote-27518-81-backlink">81</a> <span> Slunečník, příp. deštník. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-82" class="footnote-anchor" href="#footnote-27518-82-backlink">82</a> <span> Souhlasící, přisvědčující. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-83" class="footnote-anchor" href="#footnote-27518-83-backlink">83</a> <span> Dnešní Úvoz. </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-84" class="footnote-anchor" href="#footnote-27518-84-backlink">84</a> <span> Vrchnostenský soudní úředník. </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-85" class="footnote-anchor" href="#footnote-27518-85-backlink">85</a> <span> Dnes Písecká brána. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-86" class="footnote-anchor" href="#footnote-27518-86-backlink">86</a> <span> Vatou podšitá sukně, případně samotná vata. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-87" class="footnote-anchor" href="#footnote-27518-87-backlink">87</a> <span> Francie. </span><span class="char-style-override-2">Pozn. red.</span></p>
				</div>
			</div>
		</div>
</body>
</html>