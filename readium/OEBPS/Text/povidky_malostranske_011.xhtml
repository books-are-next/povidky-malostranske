<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_malostranske-8</title>
		<link href="../Styles/povidky_ma_idstyles.css" rel="stylesheet" type="text/css"/>
	</head>
	<body id="povidky_malostranske" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-6" class="MLP-uroven2-kapitola para-style-override-1">Doktor Kazisvět</p>
			<p class="MLP-citat-autor para-style-override-1">1876</p>
			<p class="MLP-text-bez1radku para-style-override-1">Neříkali mu vždycky tak, až po jisté příhodě, ale ta byla tak divná, že přišla i&nbsp;do novin. Vlastně se jmenoval pan Heribert a&nbsp;křestním jménem svým nějak zcela neobyčejně, jenže už nevím jak. Pan Heribert byl lékařem, totiž abych pravdu mluvil, on byl skutečně promovován na doktora medicinae, ale neléčil pranikoho a&nbsp;praničeho. Sám by se byl musil přiznat, že od doby, kdy co student navštěvoval kliniky, neměl ani jediného nemocného pod rukama. A&nbsp;byl by se snad i&nbsp;ochotně k&nbsp;tomu přiznal, jen kdyby byl vůbec s&nbsp;někým mluvil. Ale byl to člověk prazvláštní.</p>
			<p class="MLP-text para-style-override-1">Doktor Heribert byl synem doktora Heriberta, velmi oblíbeného to druhdy lékaře malostranského. Matka umřela záhy, otec umřel krátce před synovou promocí a&nbsp;zůstavil mu na Oujezdě jednopatrový domek, snad také něco peněz, ale ne mnoho. V&nbsp;tom domku dr. Heribert junior sídlil. Dva přízemní krámky na ulici, pronajatý byt v&nbsp;prvním patře kupředu nesly mu něco činže, on sám bydlel v&nbsp;prvním patře ve dvoře a&nbsp;k&nbsp;němu vedly přímo ze dvora schody zvláštní, dřevěnou mříží hned dole u&nbsp;dvora uzavřené, takto nekryté. Jak to u&nbsp;něho v&nbsp;bytu vypadalo, nevím, že ale žil velmi jednoduše, vím. Jeden z&nbsp;obou krámků byl totiž hokynářský, hokynářka pana doktora obsluhovala a&nbsp;syn její, Jozífek, byl můj kamarád&nbsp;– už jsme dávno, tuze dávno dokamarádili, stalť se Jozífek pak kočím u&nbsp;arcibiskupa a&nbsp;zpyšněl. Ale u&nbsp;něho jsem zvěděl, že pan doktor Heribert vaří si snídani sám, na oběd že chodí do nějaké laciné jídelny na Starém Městě a&nbsp;večeři že odbývá lecjak.</p>
			<p class="MLP-text para-style-override-1">Dr.&nbsp;Heribert mladší byl by měl po Malé Straně dosti přízně, kdyby byl chtěl. Po smrti otcově přenášeli churaví důvěru svou na něho, ale ať přišel chudý, neb bohatý, on nevyslyšel žádného a&nbsp;nešel nikam. Znenáhla tedy důvěra přestala, obyvatelé okolní začli ho považovat za něco takového, čemu se říká „zkažený student“, a&nbsp;pozděj se i&nbsp;posmívali: „Ah doktor, ano&nbsp;– ani kočku bych mu nesvěřil!“ Doktora Heriberta, podobalo se, přílišně se to netklo. Zdálo se, že vůbec o&nbsp;lidi nestojí. Nikoho nepozdravil, pozdraven nikomu neděkoval. Když šel po ulici, vypadalo to, jako když vichr zvadlý list honí sem a&nbsp;tam. Byl postavy skoro malé&nbsp;– podle nové míry měl jen as tak půl druhého metru&nbsp;– a&nbsp;tu suchou postavičku svou kormidloval ulicí tak, aby byla od ostatních postav lidských vždy aspoň na dva kroky vzdálena. Odtud to zmítání. Modré jeho oko bylo jaksi plno ostychu, jako oko kopnutého psa. Tvář jeho byla světlohnědým vousem zarostlá&nbsp;– zarostlá tvář dle tehdejších náhledů byla také něco zcela neslušného. V&nbsp;zimě, když měl na sobě šedivý mlynářský kalmuk<span class="char-style-override-1"><a id="footnote-27518-78-backlink" class="footnote-link" href="#footnote-27518-78">78</a></span>, zapadala hlavička pod soukennou čepicí hluboko do límce z&nbsp;bavlněného astrachánu<span class="char-style-override-1"><a id="footnote-27518-79-backlink" class="footnote-link" href="#footnote-27518-79">79</a></span>, a&nbsp;v&nbsp;létě, když měl šedivý, kostkovaný šat lehký nebo ještě lehčí šat plátěný, kývala se nejistě jakoby na slabé stopce. V&nbsp;létě chodil již o&nbsp;čtvrté hodině ranní do sadů na Mariánských hradbách a&nbsp;tu si zasedl s&nbsp;knihou v&nbsp;ruce někam na nejodlehlejší lavici. Stalo se, že některý dobrosrdečný soused malostranský si k&nbsp;němu přisedl a&nbsp;mluviti začal. Ale dr. Heribert vstal, sklapnul knihu a&nbsp;šel, neodvětiv ani slova. Pak ho už nechali zcela. Ano tak daleko to přivedl dr. Heribert, že vzdor tomu, že mu bylo teprv asi čtyřicet let, nestarala se z&nbsp;malostranských panen o&nbsp;něho už ani jedna.</p>
			<p class="MLP-text para-style-override-1">Najednou se ale přihodilo něco&nbsp;– jak jsem řekl, až do novin to přišlo! A&nbsp;o&nbsp;tom chci vypravovat.</p>
			<p class="MLP-text para-style-override-1">Byl překrásný den červnový. Takový den, kdy se nám zdá, že úsměv nejvyšší spokojenosti rozkládá se po nebi, zemi i&nbsp;po tvářích všech lidí. A&nbsp;v&nbsp;den ten pohyboval se pozdě odpůldne nádherný pohřeb Oujezdem k&nbsp;bráně. Pochovávali pana Schepelera, radu účtárny zemské či stavovské, jak se tenkrát říkalo. Bůh nám to odpusť, ale věru se zdálo, že i&nbsp;po tom pohřbu je rozestřen onen úsměv spokojený! Tvář mrtvého ovšem nebylo vidět, neníť u&nbsp;nás zvyk jihu, kde nosí mrtvé k&nbsp;hrobu v&nbsp;rakvi otevřené, aby se naposled ještě, než sklouznou do jámy, ohřáli v&nbsp;slunci. Ale odpočtem-li jistou slušnou opravdovost, nemohla se jakás všeobecná spokojenost upřít. Ležela za překrásného toho dne lidem jakoby ve všech údech&nbsp;– pomozme si!</p>
			<p class="MLP-text para-style-override-1">Nejspokojenější byli as ti praktikanti zemských úřadů, kteří pana radu na márách nesli. Nedali si to vzít. Dva dny byli v&nbsp;rozechvění a&nbsp;lítali z&nbsp;kanceláře do kanceláře; teď šli hrdě a&nbsp;odměřeně pod nákladem svým, každý přesvědčen, že spočívají na něm zraky světa a&nbsp;že svět ten si šeptá: „To jsou praktikanti stavovští!“ Spokojen byl dále dlouhý pan doktor Link, který po jen osmidenní nemoci zesnulého pana rady byl od téhož vdovy obdržel dvacet dukátů honoráře, celá Malá Strana o&nbsp;tom již věděla; šel teď s&nbsp;hlavou trochu sklopenou, jako by přemýšlel. Spokojen byl soused Ostrohradský, řemenář a&nbsp;nejbližší příbuzný páně radův. Za živa ho sice pan strýček zanedbával, ale teď už věděl Ostrohradský, že v&nbsp;kšaftu<span class="char-style-override-1"><a id="footnote-27518-80-backlink" class="footnote-link" href="#footnote-27518-80">80</a></span> je mu přiřknuto pět tisíc zlatých, a&nbsp;několikrát byl již k&nbsp;sládkovi panu Kejříkovi mezi průvodem se pronesl: „Přec měl dobré jádro!“ Petrohradský šel hned za rakví a&nbsp;vedle něho obtloustlý, zdravotou svítící pan Kejřík, nejlepší a&nbsp;nejdůvěrnější přítel nebožtíkův. Zrovna za těma dvěma šli pánové Kdojek, Mužík a&nbsp;Homann, vesměs radové zemské účtárny, ale co do hodnosti mladší než zesnulý Schepeler; také ti byli patrně spokojeni. Ba musíme s&nbsp;bolestí říci, že ani paní Marie Schepelerová, sedící samotná v&nbsp;prvním fiakru, neubránila se všeobecné spokojenosti, že ale bohužel ta její spokojenost z&nbsp;červnové nálady přímo nevyplývala. Dobrá panička ta byla ovšem ženskou, a&nbsp;být již třetí den předmětem vřelého soucitu tolika lidí, to lechtá. Pak také štíhlému jejímu vzrůstu slušely černé smuteční šaty zrovna roztomile a&nbsp;vždy trochu bleďounká její tvář vyjímala se v&nbsp;rámci černého závoje zvláště pěkně.</p>
			<p class="MLP-text para-style-override-1">Jediný, kdo těžce nesl smrt páně radovu a&nbsp;hluboce nepříjemného dojmu nijak se zbavit nemohl, byl sládek pan Kejřík, posud mládenec a&nbsp;jak již praveno nejlepší a&nbsp;nejdůvěrnější nebožtíkův přítel. Bylať mu mladá vdova již včera zřejmě vyjádřila své očekávání, že se jí teď patřičně odmění za to, že mu už za živobytí svého manžela byla&nbsp;– tak věrna. Když k&nbsp;němu soused Ostrohradský po prvé dnes pronesl své: „Přec měl dobré jádro!“, odvětil pan Kejřík smutně: „Ba neměl, sic by byl vydržel dýl.“ A&nbsp;pak Ostrohradskému více už ani neodpovídal.</p>
			<p class="MLP-text para-style-override-1">Průvod pomalu došel Oujezdské brány. Tenkráte ještě nebyla brána ta tak k&nbsp;přefouknutí lehýnká, jak je dnes, vinula se těžkými hradbami, dva dlouhé, křivé a&nbsp;temné tunely stály za sebou, pravá předmluva k&nbsp;hrobům zábranským.</p>
			<p class="MLP-text para-style-override-1">Parádní pohřební vůz byl teď průvod předjel a&nbsp;zastavil u&nbsp;brány. Kněží se obrátili, mládenci spustili máry pomalu k&nbsp;zemi a&nbsp;začalo kropení. Pak kočové povytáhli pohyblivý podklad vozu a&nbsp;mládenci zdvihli rakev, aby ji dali na vůz. Teď se to stalo! Buď že byl na jedné straně nadbytek sil, nebo na obou stranách zcela stejná neobratnost&nbsp;– náhle rakev sjela užším koncem k&nbsp;zemi a&nbsp;víko s&nbsp;rachotem odskočilo. Mrtvola zůstala sice v&nbsp;rakvi, ale svezla se trochu do kolenou a&nbsp;pravá ruka se vymrštila přes rakev ven.</p>
			<p class="MLP-text para-style-override-1">Zděšení bylo všeobecné. Rázem nastalo ticho, že soused mohl slyšet tikot hodinek v&nbsp;sousedově kapse. Zraky všech se vpíjely v&nbsp;nehybnou tvář mrtvého rady. A&nbsp;zrovna vedle rakve stál&nbsp;– doktor Heribert. Byl se právě branou vracel z&nbsp;nějaké procházky, kormidloval mezi hromadou lidí sice sem tam, ale náhle byl nucen zůstat stát zrovna za kněžími a&nbsp;teď byl šedivý jeho kabátek zrovna vedle černého rubáše umrlcova.</p>
			<p class="MLP-text para-style-override-1">To trvalo okamžik. Jaksi mimovolně chopil se Heribert svislé ruky, snad aby ji zase v&nbsp;rakvi umístil. Ale podržel ji v&nbsp;rukou svých, prsty jeho nepokojně hrály a&nbsp;oči spočívaly pátravě na mrtvém obličeji před ním. Teď vztáhl ruku a&nbsp;rozevřel víčko pravého umrlcova oka.</p>
			<p class="MLP-text para-style-override-1">„No, copak je to?“ houkl vtom Ostrohradský. „Pročpak se to nespraví? Máme tak zůstat stát?“</p>
			<p class="MLP-text para-style-override-1">Někteří mládenci vztahovali ruce.</p>
			<p class="MLP-text para-style-override-1">„Pozor!“ vzkřikl malý Heribert hlasem k&nbsp;neuvěření širokým a&nbsp;zvučným. „Ten muž není mrtev!“</p>
			<p class="MLP-text para-style-override-1">„Nesmysl!&nbsp;– Vy jste blázen!“ hučel pan doktor Link.</p>
			<p class="MLP-text para-style-override-1">„Kdepak je policie!?“ volal do toho Ostrohradský.</p>
			<p class="MLP-text para-style-override-1">Na všech tvářích byl nejvyšší zmatek. Jen sládek Kejřík byl rychle přistoupil ke klidnému Heribertovi. „A&nbsp;co se má stát?“ tázal se dychtivě: „Není&nbsp;– opravdu není mrtev?“</p>
			<p class="MLP-text para-style-override-1">„Není. Je jen strnulý. Teď ho rychle doneste někam do domu, ať zkusíme pomoci!“</p>
			<p class="MLP-text para-style-override-1">„Nejhotovější bláznovství!“ křičel pan doktor Link. „Když ten není mrtev, tedy&nbsp;–“</p>
			<p class="MLP-text para-style-override-1">„Kdopak je to?“ ptal se Ostrohradský.</p>
			<p class="MLP-text para-style-override-1">„I&nbsp;prý doktor&nbsp;–“</p>
			<p class="MLP-text para-style-override-1">„Doktor Kazisvět!&nbsp;– Policie!“ řičel řemenář, jímž byla náhle zalomcovala myšlenka na těch pět tisíc.</p>
			<p class="MLP-text para-style-override-1">„Doktor Kazisvět,“ opakovali páni radové Kdojek a&nbsp;Mužík.</p>
			<p class="MLP-text para-style-override-1">Ale již nesl obětovný přítel pan Kejřík s&nbsp;několika mládenci rakev pomalu do vedlejšího hostince U&nbsp;Vápenice.</p>
			<p class="MLP-text para-style-override-1">Po ulici nastal hluk a&nbsp;povyk zrovna bouřlivý. Pohřební vůz obracel, fiakři obraceli, pan rada Kdojek zvolal: „Pojďme&nbsp;– vždyť se dozvíme všechno!“, ale nikdo nevěděl, co má činit. „Dobře že jdete, pane komisaři!“ volal Ostrohradský na přicházejícího teď policejního úředníka. „Děje se tu strašná, nedovolená komedie&nbsp;– prznění mrtvol za bílého dne&nbsp;– před půl Prahou&nbsp;–“ a&nbsp;následoval komisaře dovnitř Vápenice. Doktor Link zmizel. Za chvilku už byl Ostrohradský zase venku, za ním komisař. „Rozejděte se, prosím,“ pravil tento k&nbsp;shromážděným, „nikdo nesmí tam! Doktor Heribert tvrdí najisto, že přivede pana radu k&nbsp;sobě.“</p>
			<p class="MLP-text para-style-override-1">Paní radová chtěla z&nbsp;kočáru ven, ale omdlela. Radost může někdy i&nbsp;usmrtit. Teď vyšel chvatně pan Kejřík a&nbsp;přistoupil ke kočáru, kde se paničky s&nbsp;omdlelou paní radovou obíraly. „Dovezte ji pomalu domů, doma se vzkřísí,“ radil. A&nbsp;pak zabručel pro sebe: „Je přece příjemná&nbsp;– tuze příjemná!“ Obrátil se, vskočil do fiakru a&nbsp;odjel, kam ho byl doktor Heribert poslal.</p>
			<p class="MLP-text para-style-override-1">Vozy se rozjely, truchlící se rozešli. Ale Oujezd byl u&nbsp;brány pořád pln lidí a&nbsp;policejní stráž musila před domem dbát pořádku. Vypravovali si v&nbsp;kupách nejdivnější věci. Hned jedni zlořečili doktoru Linkovi a&nbsp;vypravovali si o&nbsp;něm pomluvy, hned zas jiní posmívali se Heribertovi. Občas se objevil spěchající pan Kejřík a&nbsp;prohodil něco se zářícím obličejem: „Máme nejlepší naději!“&nbsp;– „Už jsem sám cítil puls. Ten doktor čaruje!“&nbsp;– „Dýchá!“ zvolal posledně všecek u&nbsp;vytržení a&nbsp;vrhnul sebou do připraveného fiakru, aby radostnou zprávu dovezl paní radové.</p>
			<p class="MLP-text para-style-override-1">Konečně pozdě navečer, již k&nbsp;desáté hodině, vynesli z&nbsp;Vápenice zakrytá nosítka. Po jedné straně šel doktor Heribert a&nbsp;pan Kejřík, po druhé straně komisař.</p>
			<p class="MLP-text para-style-override-1">Ale nebylo jediné malostranské hospody, kde by nebylo bývalo natlučeno až přes půlnoc. O&nbsp;ničem jiném se nemluvilo než o&nbsp;vzkříšení pana rady Schepelera a&nbsp;o&nbsp;doktoru Heribertovi. A&nbsp;mluvilo se zimničně.</p>
			<p class="MLP-text para-style-override-1">„Ten umí víc, než co stojí v&nbsp;latinské kuchyni!“</p>
			<p class="MLP-text para-style-override-1">„Jak se člověk na něho podívá, hned to vidí! Už jeho otec byl výborný&nbsp;– výborný lékař! To se dědí.“</p>
			<p class="MLP-text para-style-override-1">„Ale že nechce praktikovat?&nbsp;– Ten by si musel stát jako nějaký dvorní rada!“</p>
			<p class="MLP-text para-style-override-1">„Má asi peníze, to je to.“</p>
			<p class="MLP-text para-style-override-1">„A&nbsp;proč mu říkají doktor Kazisvět?“</p>
			<p class="MLP-text para-style-override-1">„Kazisvět? Já to neslyšel.“</p>
			<p class="MLP-text para-style-override-1">„Dnes jsem to slyšel stokrát.“&nbsp;–</p>
			<p class="MLP-text para-style-override-1">Po dvou měsících úřadoval pan rada Schepeler zas jako dřív. „Pánbůh na nebi a&nbsp;doktor Heribert na zemi!“ říkal. A&nbsp;jindy zas: „Kejřík je diamant!“&nbsp;–</p>
			<p class="MLP-text para-style-override-1">Celé město mluvilo o&nbsp;doktoru Heribertovi. Noviny o&nbsp;něm psaly nejspíš po celém světě. Malá Strana byla pyšná. Vypravovaly se věci podivné. Baroni, hrabata, knížata hleděli si prý získat doktora Heriberta za osobního lékaře. Ba jistý vládnoucí král italský mu učinil návrh přímo neslýchaný. Vůbec se co nejnaléhavěji ucházeli o&nbsp;něho všichni takoví, z&nbsp;jichž smrti by bylo mnoho lidí mělo radost. Ale doktor Heribert byl jako zabedněn. Ba vypravovalo se, že paní radová mu nesla plný pytlík dukátů, že se k&nbsp;němu ale nikdy nedostala, a&nbsp;naposled prý ji polil s&nbsp;pavlače vodou.</p>
			<p class="MLP-text para-style-override-1">Zas bylo vidět, že o&nbsp;lidi nestojí. Pozdravovali ho, on ale neděkoval nikdy. Jako dříve kormidloval ulicemi a&nbsp;průsvitná, suchá jeho hlavička potřásala se bojácně jako chmýří. Nemocného nepřijal nikdy. Ale přec se mu teď říkalo všeobecně „doktor Kazisvět“. Spadlo to jako s&nbsp;nebe.</p>
			<p class="MLP-text para-style-override-1">Již jsem ho neviděl přes deset let; ani nevím, žije-li. Jeho malý domek na Oujezdě stojí posud nedotknut. Musím se jednou poptat.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-12"><a id="footnote-27518-78" class="footnote-anchor" href="#footnote-27518-78-backlink">78</a> <span> Kabát z&nbsp;hrubé vlněné tkaniny. </span><span class="char-style-override-2">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-79" class="footnote-anchor" href="#footnote-27518-79-backlink">79</a> <span> Napodobenina jemné černé jehněčí kožešiny. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-80" class="footnote-anchor" href="#footnote-27518-80-backlink">80</a> <span> Závěť, poslední vůle. </span><span class="char-style-override-2">Pozn. red.</span></p>
				</div>
			</div>
		</div>
</body>
</html>