<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_malostranske-11</title>
		<link href="../Styles/povidky_ma_idstyles.css" rel="stylesheet" type="text/css"/>
	</head>
	<body id="povidky_malostranske" xml:lang="cs-CZ">
		<div>
			<p id="toc_marker-9" class="MLP-uroven2-kapitola para-style-override-1">U&#160;Tří lilií</p>
			<p class="MLP-citat-autor para-style-override-1">1876</p>
			<p class="MLP-text-bez1radku para-style-override-1">Myslím, že jsem tenkráte šílil. Každá žilka hrála, krev byla rozvařena.</p>
			<p class="MLP-text para-style-override-1">Byla teplá, avšak tmavá letní noc. Sirnatý, mrtvý vzduch posledních dnů byl se konečně sbalil v&#160;černé mraky. Bouřný vítr je zvečera mrskal před sebou, pak se rozhučela mohutná bouř, zapraskal liják, a&#160;bouř a&#160;liják trvaly až do pozdní noci. Seděl jsem pod dřevěnými arkádami hostince U&#160;Tří lilií, poblíž Strahovské brány. Malý to hostinec, četněji tenkráte navštívený jen vždy v&#160;neděli, kdy tu v&#160;salónku při pianě bavili se tancem kadeti a&#160;desátníci. Dnes byla zrovna neděle. Seděl jsem pod arkádkami u&#160;stolu poblíž okna sám a&#160;sám. Mocné hromy skoro ráz na ráz burácely, liják tloukl do taškové střechy nade mnou, voda srčela v&#160;stříkavých potůčcích k&#160;zemi a&#160;piano mělo uvnitř salónku jen kratičké oddechy a&#160;vždy zas se rozzvonilo znovu. Chvilkami hleděl jsem otevřeným oknem na točící, smějící se páry; chvilkami zas zahleděl jsem se ven do tmavé zahrádky. Někdy, když šlehnul jasnější blesk, viděl jsem u&#160;zahradní zdi a&#160;na konci arkád bílé hromady lidských kostí. Bývalť zde druhdy hřbitůvek a&#160;právě tento týden vykopali z&#160;něho kostry, aby je převezli jinam. Půda byla ještě rozryta, hroby otevřeny.</p>
			<p class="MLP-text para-style-override-1">Ale vydržel jsem u&#160;svého stolu vždy jen na krátký čas. Vždy jsem se zas zdvihnul a&#160;přikročil na chvilku k&#160;dokořán otevřeným dveřím salónku, abych na tančící se podíval blíž. Vábilo mne tam krásné, as osmnáctileté děvče. Štíhlý vzrůst, plné, teplé formy, v&#160;týlu přistřižený volný černý vlas, oblý hladký obličej, světlé oko&#160;– krásné děvče! Zvláště ale mne vábilo to oko její. Jak voda jasné, jak vodní hladina záhadné, takové neúkojné, které ti přivolává ihned slova: „Spíše se nasytí oheň dřev a&#160;moře vod, než krásnooká nasytí se mužů.“</p>
			<p class="MLP-text para-style-override-1">Tančila skoro ustavičně. Ale dobře pozorovala, že vábí zraky moje. Když tančila kolem dveří, mezi nimiž jsem stál, vždy upřeně se zadívala na mne, a&#160;když tančila salónkem dál, viděl a&#160;cítil jsem, že při každém otočení zavazuje její zrak o&#160;mne. Nepozoroval jsem, že by byla s&#160;někým promluvila.</p>
			<p class="MLP-text para-style-override-1">Již zase jsem tam stál. Zraky naše se ihned setkaly, ač děvče stálo v&#160;řadě poslední. Čtverylka se chýlila ku konci, pátá tura dozněla, vtom veběhlo jiné děvče do sálu, udýchané a&#160;promoklé. Prodralo se až ku krásnooké. Hudba začala právě turu šestou. Mezi první řetězem šeptala přibylá krásnooké něco a&#160;tato kývla mlčky hlavou. Šestá tura trvala trochu dýl, komandoval ji svižný kadetík. Když byl konec, pohlédla krásnooká ještě jednou ke dveřím zahradním, pak šla ku předním dveřím salónku. Viděl jsem ji, jak venku si dává svrchní šaty přes hlavu, pak zmizela.</p>
			<p class="MLP-text para-style-override-1">Šel jsem a&#160;usedl zas na místo své. Bouř začala teď jakoby znovu, jako by ještě nebyla si ani zahlomozila; vítr hučel silou novou, blesky tloukly. Naslouchal jsem v&#160;rozechvění, ale myslil jsem jen na to děvče, na ty zázračné oči její. Na cestu domů nebylo beztoho ani pomyšlení.</p>
			<p class="MLP-text para-style-override-1">As po čtvrthodině zas jsem se podíval ku dveřím salónku. Zde stála krásnooká opět. Rovnala si promoklé šaty, utírala vlhké vlasy a&#160;starší nějaká družka jí pomáhala.</p>
			<p class="MLP-text para-style-override-1">„A&#160;proč jsi šla v&#160;té nehodě domů?“ tázala se tato.</p>
			<p class="MLP-text para-style-override-1">„Sestra přišla pro mne.“ Hlas její slyšel jsem teď po prvé. Byl hedvábně měkký, zvučný.</p>
			<p class="MLP-text para-style-override-1">„Stalo se něco doma?“</p>
			<p class="MLP-text para-style-override-1">„Matka zrovna umřela.“</p>
			<p class="MLP-text para-style-override-1">Zachvěl jsem se.</p>
			<p class="MLP-text para-style-override-1">Krásnooká se otočila a&#160;vystoupla do samoty ven. Stála vedle mne, zrak její spočíval na mně, cítil jsem ruku její vedle třesoucí se ruky své. Uchopil jsem ji za tu ruku, byla tak měkká.</p>
			<p class="MLP-text para-style-override-1">Mlčky jsem táhl děvče dál a&#160;dále do arkád, děvče následovalo volně.</p>
			<p class="MLP-text para-style-override-1">Bouř dostoupila teď svého vrchole. Vítr hnal se jako příval vodní, nebe i&#160;země ječely, nad hlavami se nám válely hromy, kolem nás jak by mrtví řvali z&#160;hrobů.</p>
			<p class="MLP-text para-style-override-1">Přitiskla se ke mně. Cítil jsem, jak se mi k&#160;prsům lepí vlhký její šat, cítil měkké tělo, teplý, sálající dech&#160;– bylo mně, jako bych musil vypít tu zlotřilou duši z&#160;ní!</p>
		</div>
</body>
</html>