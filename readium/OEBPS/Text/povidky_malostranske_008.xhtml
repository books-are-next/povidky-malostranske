<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_malostranske-5</title>
		<link href="../Styles/povidky_ma_idstyles.css" rel="stylesheet" type="text/css"/>
	</head>
	<body id="povidky_malostranske" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-3" class="MLP-uroven2-kapitola para-style-override-1">Přivedla žebráka na mizinu</p>
			<p class="MLP-citat-autor para-style-override-1">1875</p>
			<p class="MLP-text-bez1radku para-style-override-1">Chci psát událost smutnou, ale hledí mně do ní co veselá iniciálka obličej páně Vojtíškův. Obličej tak zdravě svítivý a&nbsp;do červena lesklý jako nedělní pečínka, politá čerstvým máslem. A&nbsp;takhle k&nbsp;sobotě&nbsp;– pan Vojtíšek holil se jen v&nbsp;neděli&nbsp;–, když už mu bílé vousy po kulaté bradě zas řádně vyrazily a&nbsp;jako hustá smetana se skvěly, zdál se mně být ještě hezčí. Také vlasy jeho se mi líbily. Neměl jich mnoho, začaly pod okrouhlou pleší na skráních a&nbsp;byly už přesedly, ne více stříbrny, nýbrž již až lehýnce zas do žluta, ale byly jako hedváb a&nbsp;vlály tak hebce kolem hlavy. Pan Vojtíšek nosil totiž čepici vždy jen v&nbsp;ruce a&nbsp;pokryl se leda, když měl přejít prostorou sluncem příliš praženou. Vůbec se mně pan Vojtíšek líbil velmi, jeho modré oči zářily tak upřímně, celá jeho tvář byla jakoby kulatým, upřímným okem.</p>
			<p class="MLP-text para-style-override-1">Pan Vojtíšek byl žebrák. Čím byl předtím, to nevím. Ale žebrákem musil být dle toho, jak byl po Malé Straně znám, již dlouho, a&nbsp;podle svého zdraví mohl jím být ještě dlouho, vypadal jako buk. Jak byl té doby stár, tak asi vím. Jednou jsem ho viděl, když vybelhav se drobným krůčkem svým po Svatojanském vrchu vzhůru do Ostruhové ulice, přistoupil k&nbsp;policajtu panu Šimrovi, který opřen o&nbsp;zábradlí pohodlně se tu slunil. Pan Šimr, to byl ten tlustý pan policajt. Tak tlustý, že šedivý jeho frak byl pořád na puknutí a&nbsp;hlava jeho odzadu vypadala jako několik jitrnic, vypocujících sádlo&nbsp;– račte odpustit. Lesklá přílba kývala se mu na velké hlavě při každém pohnutí, a&nbsp;když se rozběhl za některým tovaryšem, který bez ostychu a&nbsp;proti všem zákonům přes ulici si přešel s&nbsp;hořící dýmkou v&nbsp;ústech, musil pan Šimr přílbu honem vzít do hrsti. Tu jsme se pak my děti smály a&nbsp;tančily po jedné noze, ale jakmile se na nás podíval, hned zas jakoby nic. Pan Šimr byl Němec ze Šluknova; žije-li dnes ještě&nbsp;– doufám v&nbsp;boha, že ano&nbsp;–, sázím se, že mluví posud a&nbsp;zrovna tak špatně česky jako tenkrát. „Nu a&nbsp;vidíte,“ říkal, „já se tomu naučil za rok.“</p>
			<p class="MLP-text para-style-override-1">Pan Vojtíšek vzal tenkrát modrou svou čepici pod levé rameno a&nbsp;vjel pravicí hluboko do kapsy dlouhého, šedivého svého kabátu. Přitom pozdravil zívajícího pana Šimra slovy: „Pomáhej pánbůh!“ a&nbsp;pan Šimr salutoval. Šťastně pak vylovil pan Vojtíšek skromnou svou tabatěrku z&nbsp;březové kůry, vytáhl za kožené poutko svrchní dno z&nbsp;ní a&nbsp;podal panu Šimrovi. Pan Šimr si šňupnul a&nbsp;pravil: „Už jsou voni taky asi hezky starej. Kolikpak mají?“</p>
			<p class="MLP-text para-style-override-1">„Inu,“ usmíval se pan Vojtíšek, „bude tomu už věru osmdesát let, co mne otec pro obveselení mysle na světlo vydal.“</p>
			<p class="MLP-text para-style-override-1">Pozorlivý čtenář zajisté se diví, že směl žebrák pan Vojtíšek mluvit s&nbsp;panem policajtem jen tak po sousedsku, a&nbsp;tento že mu ani nevykal, jakž by nějakému venkovanu nebo jinému zcela mu podřízenému člověku arci najisto byl učinil. A&nbsp;k&nbsp;tomu ještě třeba si pomyslit, čím tenkráte policajt byl! To nebylo ledabylo které číslo od jedné do šesti set, to byl pan Novák, pan Šimr, pan Kedlický a&nbsp;pan Weisse, kteří v&nbsp;střežení naší ulice za den se vystřídali. To byl malý pan Novák ze Slabec, který nejraděj postál si před kupeckými krámy, kvůli slivovici; tlustý pan Šimr ze Šluknova; pak pan Kedlický z&nbsp;Vyšehradu, zamračený, ale dobrosrdečný; a&nbsp;konečně pan Weisse z&nbsp;Rožmitálu, velký, s&nbsp;neobyčejně dlouhými, žlutými zuby. O&nbsp;každém se vědělo, odkud je, jak dlouho ve vojště sloužil a&nbsp;kolik má dětí; na každého jsme se my „sousedské“ děti věšely; on znal každého, muže i&nbsp;ženy, a&nbsp;matkám dovedl říci vždy, kamže se dítě jejich zaběhlo. A&nbsp;když r.&nbsp;1844 pan Weisse následkem požáru v&nbsp;Renthauze vypuklého zemřel, šla mu na pohřeb celá Ostruhová ulice.</p>
			<p class="MLP-text para-style-override-1">On ale nebyl pan Vojtíšek arci také obyčejným žebrákem. On si ani vlastního žebráckého zevnějšku nehleděl tak přísně, vypadal dosti čistě, alespoň na počátku téhodne; šátek na krku byl vždy pořádně uvázán, na kabátě byla sice někde záplatka, ale ne jako kus přibitého plechu a&nbsp;také ne z&nbsp;příliš různobarvé látky. Za týden prožebral se vždy celou Malou Stranou. Měl všude přístup, a&nbsp;jakmile zaslechla hospodyně venku jeho měkký hlas, nesla mu hned ochotně svůj trojník. Trojník, půl dobráku, to bylo tenkráte dosti mnoho. Od rána žebral až k&nbsp;polednímu, pak si zašel k&nbsp;sv. Mikuláši na půl dvanáctou. Zde u&nbsp;kostela nežebral nikdy, ba on dřepících zde žebraček ani si nevšimnul. A&nbsp;pak si zašel někam se najíst, věděl, kde po řadě mu nechají plný hrnek od oběda. Bylo cos volného a&nbsp;klidného v&nbsp;celém jeho bytí a&nbsp;konání, něco takového, co as Storma přimělo k&nbsp;jeho dojemně komickému výroku: „Ach könnt’ ich betteln geh’n über die braune Haid’!“<span class="char-style-override-1"><a id="footnote-27518-55-backlink" class="footnote-link" href="#footnote-27518-55">55</a></span></p>
			<p class="MLP-text para-style-override-1">Jen hostinský v&nbsp;našem domě, pan Herzl, mu nedal nikdy trojníku. Pan Herzl byl muž trochu dlouhý, trochu skoupý, ale takto ušel. Místo penízu přesypal mu z&nbsp;piksly své vždy trochu tabáku. Tu pak&nbsp;– bylo to vždy v&nbsp;sobotu&nbsp;– měli po každé stejný rozhovor.</p>
			<p class="MLP-text para-style-override-1">„Achach, pane Vojtíšku, máme to zlé časy.“</p>
			<p class="MLP-text para-style-override-1">„Baže máme, a&nbsp;nebudou lepší, dokud si zámecký lev nesedne na vyšehradskou houpačku.“</p>
			<p class="MLP-text para-style-override-1">Mínil lva na svatovítské věži. Přiznám se, že mně to tvrzení páně Vojtíškovo vrtávalo mozkem. O&nbsp;tom jsem slušným způsobem a&nbsp;co rozumný mladý muž&nbsp;– byl jsem tenkráte již osm let stár&nbsp;– ovšem nemohl pochybovat ani na okamžik, že zmíněný lev může právě tak jako já o&nbsp;pouti jít přes Kamenný most<span class="char-style-override-1"><a id="footnote-27518-56-backlink" class="footnote-link" href="#footnote-27518-56">56</a></span> až na Vyšehrad a&nbsp;zde si také sednout na známou krouživou houpačku. Ale jak že z&nbsp;toho mají vzejít lepší časy, to jsem nechápal.&nbsp;–</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Byl překrásný den červnový. Pan Vojtíšek vyšel z&nbsp;kostela sv.&nbsp;Mikuláše, posadil si čepici na hlavu, co ochranu proti sálajícímu slunci, a&nbsp;šel pomalu přes nynější štěpánské náměstí. U&nbsp;sochy sv.&nbsp;Trojice se zastavil a&nbsp;usedl na schod. Kašna za ním zvučně šplounala, slunce hřálo, bylo tak příjemno! Patrně obědval dnes někde, kde stolovali až po dvanácté.</p>
			<p class="MLP-text para-style-override-1">Sotva si byl usedl, zvedla se jedna ze žebraček od dveří mikulášského kostela a&nbsp;šla tímtéž směrem. Té říkali „baba miliónová“. Jiné žebrácky slibovaly, že pánbůh darovanou jim almužnu zaplatí sto tisíckrát, ona šla hned do „miliónů a&nbsp;miliónů“; proto také paní oficiálka Hermannová, která chodila ke všem licitacím po Praze, dávala almužnu jí jediné. Miliónová šla rovně, kdy chtěla, a&nbsp;kulhala, kdy chtěla. Teď šla rovně a&nbsp;přímo k&nbsp;panu Vojtíškovi u&nbsp;sochy. Plátěné suknice se jí kolem suchých hnátů plandaly skoro bez zašustění, do čela silně stažená modrá plachetka kývala se nahoru dolů. Její obličej byl mně vždy děsně protivný. Samá drobná vráska jako tenounké nudličky, sbíhající se ke špičatému nosu a&nbsp;ústům. Oči její byly žlutozelené jako u&nbsp;kočky.</p>
			<p class="MLP-text para-style-override-1">Přistoupla až poblíž pana Vojtíška. „Pochválen buď pán Ježíš Kristus,“ zašpoulila ústa.</p>
			<p class="MLP-text para-style-override-1">Pan Vojtíšek kývnul na znamení, že souhlasí.</p>
			<p class="MLP-text para-style-override-1">Miliónová usedla na druhý konec schodu a&nbsp;kejchla. „Br!“ podotkla, „já nemám slunce ráda, když na mne svítí, musím kejchat.“</p>
			<p class="MLP-text para-style-override-1">Pan Vojtíšek nic.</p>
			<p class="MLP-text para-style-override-1">Miliónová stáhla plachetku nazad a&nbsp;bylo vidět celý její obličej. Očima mhourala jako kočka v&nbsp;slunci, teď byly zavřeny, teď zasvítily pod čelem jako dva zelené body. Ústa její stále sebou škubala; když se otevřela, bylo vidět napřed nahoře jediný zub, celý černý.</p>
			<p class="MLP-text para-style-override-1">„Pane Vojtíšku,“ začala zas, „pane Vojtíšku, já vždycky říkám, kdybyste chtěl!“</p>
			<p class="MLP-text para-style-override-1">Pan Vojtíšek mlčel. Obrátil jen obličej k&nbsp;ní a&nbsp;díval se jí na ústa.</p>
			<p class="MLP-text para-style-override-1">„Vždycky říkám: ano, kdyby pan Vojtíšek chtěl, ten by nám moh povědít, kde jsou dobří lidé.“</p>
			<p class="MLP-text para-style-override-1">Pan Vojtíšek nic.</p>
			<p class="MLP-text para-style-override-1">„Copak se tak upřeně na mne díváte?“ ptala se Miliónová po chvilce. „Copak je na mně?“</p>
			<p class="MLP-text para-style-override-1">„Ten zub!&nbsp;– Divím se, proč máte ten jeden zub!“</p>
			<p class="MLP-text para-style-override-1">„Ach ten zub!“ vzdychla a&nbsp;pak dodala: „To víte, že ztráta zubu znamená vždy ztrátu jednoho dobrého přítele. Už jsou všichni v&nbsp;hrobě, kdož mně přáli a&nbsp;se mnou to upřímně mínili&nbsp;– všichni. Jen jeden ještě zbyl&nbsp;– ale nevím o&nbsp;něm&nbsp;– nevím, kde je ten dobrý přítel můj, kterého mně milostivý bůh postavil ještě na cestu života. Ach bože, já jsem tuze opuštěná!“</p>
			<p class="MLP-text para-style-override-1">Pan Vojtíšek hleděl před sebe a&nbsp;mlčel.</p>
			<p class="MLP-text para-style-override-1">Něco jako úsměv, jako radost přelítlo obličejem žebraččiným, ale bylo to ošklivé. Zešpičatila ústa, celý obličej jaksi se jí stáhnul do rtů jako do šťopky.</p>
			<p class="MLP-text para-style-override-1">„Pane Vojtíšku!“</p>
			<p class="MLP-text para-style-override-1">„Pane Vojtíšku, my dva bychom mohli být ještě šťastni.&nbsp;– Tadyhle se mně pořád o&nbsp;vás zdálo, já myslím, že pánbůh tomu tak chce.&nbsp;– Vy jste tak samoten, pane Vojtíšku, nikdo vám neposlouží.&nbsp;– Vy máte všude přízeň, máte tuze moc dobrých lidí.&nbsp;– Vidíte, já bych se k&nbsp;vám přistěhovala. Kus peřin mám&nbsp;–“</p>
			<p class="MLP-text para-style-override-1">Pan Vojtíšek mezitím pomalu vstával. Už tu stál rovně a&nbsp;pravicí si narovnával kožené stínidlo své čepice. „Radš utrejch!“<span class="char-style-override-1"><a id="footnote-27518-57-backlink" class="footnote-link" href="#footnote-27518-57">57</a></span> vyhrknul konečně a&nbsp;obrátil se bez pozdravu.</p>
			<p class="MLP-text para-style-override-1">Kráčel pomalu k&nbsp;Ostruhové ulici. Dvě zelené koule svítily za ním, až zmizel za rohem.</p>
			<p class="MLP-text para-style-override-1">Pak si Miliónová stáhla plachetku až po bradu a&nbsp;seděla dlouho nepohnutě. Snad usnula.</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Divné zvěsti začaly se najednou šourat Malou Stranou. A&nbsp;koho se dotkly, škrabal se za uchem. „Pan Vojtíšek,“ znělo to často v&nbsp;rozpravách a&nbsp;za chvilku zas jsi slyšel: „Pan Vojtíšek!“</p>
			<p class="MLP-text para-style-override-1">Brzy jsem zvěděl všeho. Pan Vojtíšek prý nebyl ani chud. Pan Vojtíšek prý měl tam za vodou, na Františku, dva domy. To prý ani není pravda, že bydlí pod hradem někde v&nbsp;Brusce.</p>
			<p class="MLP-text para-style-override-1">Blázny si dělal z&nbsp;dobrých malostranských sousedů! A&nbsp;po tak dlouho!</p>
			<p class="MLP-text para-style-override-1">Nastala rozhořčenost. Mužští se zlobili, cítili urážku, styděli se, že byli lehkověrní.</p>
			<p class="MLP-text para-style-override-1">„Darebák!“ pravil jeden.</p>
			<p class="MLP-text para-style-override-1">„Je pravda,“ rozumoval druhý, „viděl ho někdo žebrat v&nbsp;neděli? To byl nejspíš doma, ve svých palácích, a&nbsp;jedl pečeně.“</p>
			<p class="MLP-text para-style-override-1">Ženské ještě váhaly. Dobrá tvář páně Vojtíškova zdála se jim přec příliš upřímná.</p>
			<p class="MLP-text para-style-override-1">Ale přišel dodatek zvěsti. On prý má také dvě dcery a&nbsp;ty prý dělají slečny. Jedna prý má lajtnanta a&nbsp;druhá chce jít k&nbsp;divadlu. Nosí jen samé rukavičky a&nbsp;jezdí do Stromovky.</p>
			<p class="MLP-text para-style-override-1">To rozhodlo i&nbsp;u&nbsp;ženských.</p>
			<p class="MLP-text para-style-override-1">Takřka ve dvakráte čtyřiadvaceti hodinách byl osud páně Voj­tíškův zjinačen. Všude ho ode dveří odbývali, že jsou „zlé časy“. Kde míval obědy, slyšel, že „dnes nic nezbylo“, nebo: „Jsme chudi, měli jsme jen hrách, to není pro vás.“ Uličníci kolem něho poskakovali a&nbsp;pokřikovali: „Domácí pán! Domácí pán!“</p>
			<p class="MLP-text para-style-override-1">Byl jsem v&nbsp;sobotu před domem a&nbsp;viděl blížícího se pana Vojtíška. Pan Herzl stál jako obyčejně v&nbsp;bílé své zástěře mezi domem, opřen o&nbsp;kamennou veřej. Mimovolně, v&nbsp;nevysvětlitelném strachu jakéms jsem veběhl do domu a&nbsp;skryl se za silná vrata. Kolem stěžejí<span class="char-style-override-1"><a id="footnote-27518-58-backlink" class="footnote-link" href="#footnote-27518-58">58</a></span> viděl jsem blížícího se pana Vojtíška dobře.</p>
			<p class="MLP-text para-style-override-1">Čepice se mu v&nbsp;rukou třásla. Nepřicházel s&nbsp;jasným úsměvem jako jindy. Hlava byla sklopena, nažloutlé vlasy zcuchány. „Pochválen buď pán Ježíš Kristus,“ pozdravoval obyčejným hlasem. Přitom se mu hlava povznesla. Tváře jeho byly bledy, oko jakoby dřímotou potaženo.</p>
			<p class="MLP-text para-style-override-1">„To je dobře, že jdete,“ mínil pan Herzl. „Pane Vojtíšku, půjčte mně dvacet tisíc. Nebojte se, že přijdete o&nbsp;ně, budou na dobré hypotéce. Mohl bych teď koupit dům tady vedle U&nbsp;Labutě&nbsp;–“</p>
			<p class="MLP-text para-style-override-1">Nedomluvil.</p>
			<p class="MLP-text para-style-override-1">Panu Vojtíškovi vyhrnuly se slzy náhle proudem. „Vždyť jsem&nbsp;– vždyť jsem&nbsp;–,“ zavzlykal, „já byl po celý život tak poctivý!“</p>
			<p class="MLP-text para-style-override-1">Potácel se přes ulici a&nbsp;sklesl u&nbsp;zdi pod zatáčkou k&nbsp;hradu. Hlavu položil na kolena a&nbsp;štkal hlasitě.</p>
			<p class="MLP-text para-style-override-1">Vrazil jsem do pokoje k&nbsp;rodičům, třesa se na celém těle. Matka stála u&nbsp;okna a&nbsp;dívala se přes ulici. Ptala se: „Copak mu řekl pan Herzl?“</p>
			<p class="MLP-text para-style-override-1">Hleděl jsem upřeně oknem tam na plačícího pana Vojtíška. Matka vařila právě svačinu, ale každý okamžik přistoupla také k&nbsp;oknu, vyhlédla ven a&nbsp;zavrtěla hlavou.</p>
			<p class="MLP-text para-style-override-1">Najednou vidí, že pan Vojtíšek pomalu se zdvihá. Rychle ukrojila krajíc chleba, položila jej na hrnek s&nbsp;kávou a&nbsp;spěchala ven. Volala, kývala s&nbsp;prahu, pan Vojtíšek neviděl a&nbsp;neslyšel. Šla až k&nbsp;němu a&nbsp;podávala mu hrnek. Pan Vojtíšek díval se němě na ni. „Zaplať pánbůh,“ zašeptal konečně a&nbsp;pak dodal: „ale teď nemůžu nic polknout.“</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Víc pan Vojtíšek po Malé Straně nežebral. Za řekou ovšem také nemohl chodit od domu k&nbsp;domu, neznali ho tam lidé a&nbsp;neznali policajti. Usadil se na Křížovnickém plácku u&nbsp;podloubíčka klementinského, zrovna naproti vojenské strážnici, která stávala u&nbsp;mostu. Vídal jsem ho tam po každé, když jsme v&nbsp;prázdné čtvrteční odpůldne zašli si na Staré Město podívat se na výlohy ryneckých knihkupců. Čepice ležela před ním dnem na zemi, hlava byla vždy svěšena k&nbsp;prsům, v&nbsp;rukou držel růženec, nevšímal si nikoho. Pleš, tváře, ruce neleskly a&nbsp;nečervenaly se více jako před nedávnem, zežloutlá kůže se byla scvrkla do šupinatých vrásek. Mám, nemám to říci?&nbsp;– ale proč bych to neřekl, že jsem se netroufal přímo k&nbsp;němu, že jsem se plížil vždy kolem pilíře, abych mu mohl čtvrteční své jmění, šajnový groš, odzadu hodit do čepice a&nbsp;pak rychle utéci.</p>
			<p class="MLP-text para-style-override-1">Pak jsem ho potkal jednou na mostě; vedl ho policajt na Malou Stranu. A&nbsp;pak jsem ho nespatřil už nikdy.</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Bylo mrazivé únorové jitro. Venku ještě šero, okno samý tlustý, květnatý led, v&nbsp;němž se oranžově odrážel svit z&nbsp;protějších kamen. Před domem zaharašil vozík a&nbsp;zaštěkali psi.</p>
			<p class="MLP-text para-style-override-1">„Doskoč mně pro dva žejdlíky mlíka,“ velela matka. „Ale zaobal si krk.“</p>
			<p class="MLP-text para-style-override-1">Venku stála mlíkařka na vozíku a&nbsp;za vozíkem stál policajt pan Kedlický. Kus lojové svíčky svítil tiše v&nbsp;čtyřhranné, skleněné lucerně.</p>
			<p class="MLP-text para-style-override-1">„Cože, pan Vojtíšek?“ ptala se mlíkařka a&nbsp;ustála ve vrtění vařečkou. Ono bylo mlíkařkám sice úředně zapovězeno užívat vařečky na dělání smetanové parády, ale pan Kedlický byl muž dobrosrdečný, už jsem to řekl.</p>
			<p class="MLP-text para-style-override-1">„Ano,“ odpověděl, „našli jsme ho po půlnoci na Oujezdě vedle kanonýrských kasáren. Byl nadobro zmrzlý a&nbsp;dali jsme ho do umrlčí komory ke Karmelitánům. Měl jen rozedraný kabát a&nbsp;kalhoty, ani košile neměl.“</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-27518-55" class="footnote-anchor" href="#footnote-27518-55-backlink">55</a>  Kéž bych mohl jít žebrat hnědou stepí. (Theodor Storm, 1817–1888, něm. básník 19. stol.) <span class="text char-style-override-2">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-56" class="footnote-anchor" href="#footnote-27518-56-backlink">56</a>  Karlův most. <span class="text char-style-override-2">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-57" class="footnote-anchor" href="#footnote-27518-57-backlink">57</a>  Raději se otrávit (než se oženit)! <span class="char-style-override-2">Pozn. red.</span> </p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-58" class="footnote-anchor" href="#footnote-27518-58-backlink">58</a> <span> Součást dveřního závěsu připevněná k&nbsp;zárubni, k&nbsp;rámu nebo do zdiva. </span><span class="char-style-override-2">Pozn. red.</span><span class="char-style-override-2"></span></p>
				</div>
			</div>
		</div>
</body>
</html>