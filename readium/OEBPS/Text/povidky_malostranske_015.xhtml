<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_malostranske-12</title>
		<link href="../Styles/povidky_ma_idstyles.css" rel="stylesheet" type="text/css"/>
	</head>
	<body id="povidky_malostranske" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-10" class="MLP-uroven2-kapitola para-style-override-1">Svatováclavská mše</p>
			<p class="MLP-citat-autor para-style-override-1">1876</p>
			<p class="MLP-text-bez1radku para-style-override-1">Seděl jsem dole na schodech, vedoucích na kostelní kůr, a&nbsp;sotva že jsem dýchal. Přivřenými mřížovými dveřmi viděl jsem dobře po chrámě, vpravo k&nbsp;stříbrnému náhrobku svatojanskému a&nbsp;přespříč chrámu k&nbsp;sakristii na druhé straně. Již bylo dávno po odpoledním požehnání, svatovítský chrám prázdný. Jen u&nbsp;hrobu svatého Jana klečela ještě zbožná má matka, pohřížena v&nbsp;modlitbě, a&nbsp;od svatováclavské kaple přicházel starý kostelník, vykonávaje poslední svou obchůzku. Šel na tři kroky kolem mne, zabočil ku východu pod královským oratoriem<span class="char-style-override-1"><a id="footnote-27518-91-backlink" class="footnote-link" href="#footnote-27518-91">91</a></span>, zaharašil klíčem, otočil zámkem a&nbsp;cvaknul ještě na zkoušku klikou. Pak šel dále a&nbsp;teď vstala také má matka, požehnala se a&nbsp;kráčela vedle kostelníka. Náhrobek mně oba zakryl, slyšel jsem jen dunící kroky jejich, jednotlivé zvuky rozmluvy, pak se objevili na druhé straně u&nbsp;sakristie. Kostelník bouchnul tu dveřmi, zas harašil zámek, cvakla klika, a&nbsp;teď šli k&nbsp;pravému východu. Ještě zaznělo as dvoje zapadnutí železa a&nbsp;já byl v&nbsp;kostele sám a&nbsp;zavřen. Podivný cit mnou zachvěl, přes záda mně přeběhl horký proud&nbsp;– ale pocit ten nebyl nepříjemný.</p>
			<p class="MLP-text para-style-override-1">Honem jsem vyskočil, vyndal kapesní šátek a&nbsp;přivázal jím co možná pevně mřížové ty dveře, které se takto zavíraly jen na kliku. Pak jsem rychle kráčel po schodech vzhůru na první odstavec kůru, přitlačil se zde ke zdi a&nbsp;usedl zase na stupínek. Učinil jsem obé z&nbsp;opatrnosti. Byl jsem pevně přesvědčen, že dveře chrámové se otevřou ještě jednou a&nbsp;jimi že dlouhými skoky veběhnou kostelní psi, určení za noční stráž. Nikdy jsme my ministranti nespatřili sice kostelních těch psů, ani zaštěknout jsme je nikde neslyšeli, ale vyprávěli jsme si, že jsou tři, velcí, strakatí, zlí, vypadající zrovna tak jako ten hafan krále Václava, namalovaný na obraze za hlavním oltářem. Neštěkají prý nikdy, což je známkou největší psí zloby.</p>
			<p class="MLP-text para-style-override-1">Věděl jsem, že velcí psi umějí i&nbsp;kliky otvírat, a&nbsp;proto jsem dolejší dveře připevnil šátkem. Soudil jsem, nahoru na kruchtu<span class="char-style-override-1"><a id="footnote-27518-92-backlink" class="footnote-link" href="#footnote-27518-92">92</a></span> pak že za mnou nemohou. Ráno ale, až je kostelník zase odvede, že sejdu beze všeho nebezpečí opět dolů. Ano, jednalo se o&nbsp;přenocování v&nbsp;svatovítském chrámě. O&nbsp;tajné, to se rozumí. Ale o&nbsp;velice důležité. Věděliť jsme my hošíci na určito, že den co den a&nbsp;vždy zrovna o&nbsp;půlnoci slouží svatý Václav ve své kapli svatou mši. Abych se přiznal, byl jsem zvěst o&nbsp;tom mezi svými soudruhy rozšířil vlastně sám. Měl jsem ji ale z&nbsp;dobrého, zcela spolehlivého pramene. Kostelník Havel&nbsp;– říkali mu Havel Krocan, pro neobyčejně dlouhý a&nbsp;skvostný jeho nos&nbsp;– vyprávěl o&nbsp;tom doma u&nbsp;rodičů mých, a&nbsp;když vyprávěl, stříhal tak podivně očima stranou po mně, a&nbsp;já uhodl ihned, že nechce, abych o&nbsp;té tajnosti zvěděl také já. Sdělil jsem ji nejlepším svým dvěma kamarádům a&nbsp;usnesli jsme se, že se na tu půlnoční mši podíváme&nbsp;– svatý Václav byl náš ideál. Já co hlavní zasvěcenec měl jsem ovšem přednost, a&nbsp;dnes jsem tedy první z&nbsp;trojice seděl na spodním kůru, zavřen a&nbsp;oddělen od celého světa.</p>
			<p class="MLP-text para-style-override-1"><span>Doma, to jsem věděl, dnes mne pohřešovat nebudou. Dovedl jsem s&nbsp;onou prolhaností, která tak mnohého devítiletého, nadaného hocha krášlí, matce nalhat, že sobě staroměstská teta naše přeje, abych k&nbsp;ní navečer přišel. Rozumělo se samo sebou, že zůstanu tam přes noc, ráno ale že se dostavím určitě zas na roráty</span><span class="char-style-override-1"><a id="footnote-27518-93-backlink" class="footnote-link" href="#footnote-27518-93">93</a></span><span>, k&nbsp;ministrantské své povinnosti. Prozradím-li se později, co na tom, vždyť mohu vyprávět, jak svatý Václav slouží mši! Podobalo se mně, že budu pak skoro tak vzácnou osobou jako stará Wimmrová, matka hradčanského truhláře Wimmra, která viděla v&nbsp;čas cholery jednou na vlastní oči, jak kapucínská panenka Maria, oděná zlatým svým talárem, kráčela v&nbsp;noci po Loretánském náměstí a&nbsp;kropila domy svěcenou vodou. Lidé tenkráte se těšili, že úmoru pozbudou; když ale cholera právě v&nbsp;těch domech pak řádila ještě krutěji než dřív, připadli teprv na pravý výklad, že totiž panenka Maria sama si v&nbsp;sousedství vykropovala ty, kteří měli vejít k&nbsp;ní do nebeského království.</span></p>
			<p class="MLP-text para-style-override-1">Každý snad se nalézal již, alespoň na okamžik, ve prázdném chrámě sám a&nbsp;ví, jak mocně ty rozlehlé, tiché prostory působí na cit. U&nbsp;dítěte, obrazotvorností rozehřátého, očekávajícího věcí naprosto neobyčejných, je dojem ovsem nesmírně stupňován. Čekal jsem chvíli&nbsp;– bila čtvrt&nbsp;– bila půl a&nbsp;zvuk hodin zapadal do chrámu jakoby do tůně&nbsp;– ale nikde u&nbsp;dveří ani nejmenšího ruchu. Neuznali snad právě dnes potřebu střežit chrám? Či pouštěli psy teprv za tmy?</p>
			<p class="MLP-text para-style-override-1">Zvedl jsem se ze stupínku a&nbsp;pomalu jsem se narovnal. Nejbližším velkým oknem vnikalo již jen mdle a&nbsp;šeře denní světlo. Bylť již pozdní listopad, po svaté Kateřině, a&nbsp;den krátký. Zvenčí zalehnul ke mně málokdy nějaký zvuk, ale každý zalehal hlasně. K&nbsp;večeru je v končině té až smutně ticho. Někdy zalehnul těžký krok jednotlivcův. Po přestávce jsem slyšel kroků víc a&nbsp;kolemjdoucí dva mužští hovořili hrubými hlasy. Pak se ozval temný rachot v&nbsp;dáli. Těžký nějaký povoz projížděl as průjezdem hradním. Rachot se stal jasnější, patrně byl povoz vyjel již sem na prostranství. Ale stále to harašilo silněji a&nbsp;blíž, kopyta cvakala, těžké řetězy zvonily, velká kola se drkotala, patrně to jede vojenský vůz kolem do svatojirských kasáren. Hlomoz byl tak silný, že se až kostelní okno lehýnce rozdrnčelo a&nbsp;někde na vyšší kruchtě vrabci nepokojně zapípli. Hluboce jsem sobě při tom zapípnutí oddechnul; vědomí, že tu někde jsou přece se mnou živí tvorové, svlažilo mysl.</p>
			<p class="MLP-text para-style-override-1">Ostatně nemohu říci, že bych byl v&nbsp;chrámové té samotě cítil tesknotu, strach. Také proč? Byl jsem sobě sice vědom neobyčejnosti svého podniku, ale žádné chyby. Žádné vědomí hříchu neskličovalo a&nbsp;netisklo duši mou, naopak, cítil jsem se nadšeným, povzneseným. Náboženské nadšení jako by ze mne bylo učinilo zvláštního, vznešeného tvora, nikdy předtím&nbsp;– a&nbsp;přiznám se: nikdy také již potom necítil jsem se tak dokonalým, tak všeobecné závisti hodným. Byl bych se klaněl snad sám sobě, kdyby dítě bylo té hloupé samolibosti mocno, jaké bývá dorostlý člověk. Jinde a&nbsp;jindy bych se byl bál třeba strašidel&nbsp;– ale zde v&nbsp;kostele neměla strašidla přece pražádné moci! A&nbsp;duchové pochovaných zde svatých? Měl jsem dnes zde co činit jen se svatým Václavem, a&nbsp;ten přece mohl mít jen upřímnou radost ze mne, že se tolikerého odvažuju, jen abych ho viděl v&nbsp;slávě jeho a&nbsp;jak slouží pánu bohu. Bude-li chtít, jak ochotně budu mu ministrovat, jak pozorně přenášet kovanou mešní knihu ze strany na stranu a&nbsp;jakž si dám pozor, abych zvonkem nezacinknul ani jedenkráte více, než je potřebí! A&nbsp;také řemeny u&nbsp;positivku<span class="char-style-override-1"><a id="footnote-27518-94-backlink" class="footnote-link" href="#footnote-27518-94">94</a></span> dole chci tahat a&nbsp;zpívat, zpívat tak vysoko a&nbsp;krásně, že se svatý Václav až rozpláče, obě ruce mně na hlavu položí a&nbsp;řekne: „Hodné dítě!“</p>
			<p class="MLP-text para-style-override-1">Hlučně bijící pátá hodina mne vyrušila z&nbsp;dumání mého. Vyňal jsem teď ze školské své torby, na řemeni přes rameno převěšené, čítací svou knihu, rozložil ji na zábradlí a&nbsp;jal se čísti. Mladé oči dovedly toho vzdor značnému šeru přece ještě. Ale každý, sebeslabší zvuk venku mne vyrušoval a&nbsp;po každé jsem ustal ve čtení, až bylo venku již zas mrtvé ticho. Teď náhle se blížily spěšné, malé krůčky. Zrovna před oknem se zastavily. Mžikem mne projelo radostné přesvědčení, že jsou to oba přátelé moji. Zvláštní hvízdnutí, to naše oblíbené, ozvalo se venku. Chvěl jsem se radostí, že přátelé stále na mne myslejí, že přece sem ještě odběhli&nbsp;– snad budou, chudáci, pak doma ještě za to biti! Zároveň chvěl jsem se i&nbsp;pýchou, že mne teď as obdivují, že by tak rádi byli as na mém místě, třeba jen hodinku&nbsp;– celou noc nebudou moci spát ti hoši! A&nbsp;jak rád bych já je pustil na tu hodinku k&nbsp;sobě!</p>
			<p class="MLP-text para-style-override-1">Teď zahouknul Fricek&nbsp;– byl to ševcův Fricek, jakpak bych ho nepoznal! Měl jsem ho tak rád, Fricka, a&nbsp;dnes měl chudák po celý den samé neštěstí. Hned ráno při první mši vylil vodu panu faráři na boty&nbsp;– Fricek se kouká pořád po kostele místo po knězi&nbsp;– a&nbsp;odpůldne ho přistihl pan učitel, jak se Fricek hubičkoval s&nbsp;ředitelovic Anynkou a&nbsp;dával jí psaníčko&nbsp;– my ji měli rádi všichni tři, Anynku, a&nbsp;ona nás taky všechny tři. A&nbsp;teď zavejsknul Kubíček&nbsp;– Kubíček, ichuchu! Jak rád bych byl také zavejsknul nebo hvízdnul, nebo aspoň hlasitějším slovem se jim ozval, ale&nbsp;– byl jsem v&nbsp;kostele.&nbsp;– Hoši hovořili hlasitě, abych je slyšel, někdy vykřikli, rozuměl jsem ale jen jednotlivým těm vykřiknutým slovům. „Jsi tam?“&nbsp;– „Juchu, jsi tam?“&nbsp;– „Nemáš strach?“&nbsp;– Jsem! Nemám! Když přicházel někdo, vždy kousek odběhli, pak hned zas přišli. Bylo mně, jako bych skrz zeď viděl každé hnutí jejich, a&nbsp;na své tváři cítil jsem stálý rozložený smích.&nbsp;– Teď to kleplo do okna&nbsp;– až jsem se leknul!&nbsp;– patrně hodili kamínkem. A&nbsp;zas! Vtom zahučel blízko na prostranství silný, mužský hlas&nbsp;– slyšel jsem, jak muž láteří a&nbsp;jak přátelé moji utíkají.&nbsp;– Již se nevrátili.&nbsp;–&nbsp;– Ba již ne&nbsp;– marné čekání.&nbsp;–</p>
			<p class="MLP-text para-style-override-1"><span>Po prvé mnou teď zachvěl pocit jakés tesknoty. Vstrčil jsem knihu do torby, přešel k&nbsp;druhému zábradlí a&nbsp;zadíval se dolů do chrámu. Podobalo se mně, že vypadá vše nyní smutněji než dříve, smutněji samo o&nbsp;sobě, bez ohledu na temno. Předměty jsem rozeznával velmi dobře, byl bych je rozeznal při tmě mnohem hustší, bylyť mně známy. Ale na sloupech a&nbsp;na oltářích jako by viselo pašijní modré plátno v&nbsp;dlouhánských pruzích, zahalujíc vše v&nbsp;barvu či bezbarvitost jedinou. Nahnul jsem hlavu přes zábradlí. Tam vpravo se zářilo věčné světlíčko zrovna pod královským oratoriem. Drží je tam kamenný havíř v&nbsp;ruce, známá, ve vzduchu visící a&nbsp;barvami dle života natřená karyatida</span><span class="char-style-override-1"><a id="footnote-27518-95-backlink" class="footnote-link" href="#footnote-27518-95">95</a></span><span>. Světélko zářilo tak tichounce jako nejtišší hvězdička na nebi, ani nezakmitalo. Viděl jsem podlahu dole pod světlem v&nbsp;určité kostky oddělenou, kostelní lavici naproti v&nbsp;temnohnědém lesku a&nbsp;na nejbližším oltáři skvěl se slabě zlatý pruh na rouše nějakého dřevěného, vykrášleného svatého. Nemohl jsem sobě živou mocí vzpomenout, jak as ten svatý vypadá za světla denního. Zrak se kmitnul zase zpět na karyatidu. Tvář havířova byla zdola osvětlena, buclaté formy její vypadaly jako nepovedená, špinavá červená koule; vyboulených očí havířových, jichž jsme se ve dne až báli, jsem neviděl. Trochu dále šeřil se náhrobek svatojanský, na němž jsem, mimo světlejší barvu, nemohl rozeznat praničeho. A&nbsp;zase se dotknul zrak havíře a&nbsp;tu se mně pojednou zdálo, že drží tu hlavu nějak schválně tak nazad, jako při potměšilém smíchu, a&nbsp;že ta červenost je také jen z&nbsp;toho smíchu, z&nbsp;utajovaného. Snad že očima mžourá stranou po mně a&nbsp;směje se mně. Vtom mne opanoval strach. Zavřel jsem oči a&nbsp;jal se modlit. Pak mně ale hned zas bylo volněji, vstal jsem a&nbsp;pohlédl na havíře srdnatě. Světélko zářilo klidně dál. Z&nbsp;věže bouchala hodina sedmá.</span></p>
			<p class="MLP-text para-style-override-1">Avšak nyní se dostavil jiný pocit nepříjemný. Zachvěl jsem se zimou. Venku vládl suchý mráz, zde uvnitř v&nbsp;chrámě bylo ovšem chladno a&nbsp;šatu na těle, ač jsem byl dobře oděn, jsem přece neměl nadbytného. K&nbsp;tomu se náhle počal ozývat hlad. Obvyklá doba večeře již byla minula a&nbsp;já naprosto byl jsem zapomněl opatřit se ku své výpravě něčím. Brzy jsem byl odhodlán hladu se hrdinně protivit, ano viděl jsem v&nbsp;postění svém rozhodně důstojnou přípravu ke kynoucí půlnoční blaženosti. Avšak vkrádající se do těla zima nedala se zapudit pouhou vůlí, bylo mně pohybu třeba, abych se poněkud zahřál. Kráčel jsem po kůru sem a&nbsp;tam, pak jsem došel až za nižší varhany, za nimiž vedly schody ke kruchtě vyšší a&nbsp;hlavní. Úplně obeznámen s&nbsp;místnostmi jal jsem se vystupovat po schodech vzhůru. První schod prasknul a&nbsp;ve mně se zatajil dech. Přece jsem stoupal dál, pomalu a&nbsp;opatrně, jako jsme zde opatrně stoupávali vzhůru o&nbsp;svátcích, aby nás kalkant<span class="char-style-override-1"><a id="footnote-27518-96-backlink" class="footnote-link" href="#footnote-27518-96">96</a></span> neslyšel a&nbsp;nezahnal zas dolů dříve, než jsme mohli nahoře vystoupit někam za muzikanty.</p>
			<p class="MLP-text para-style-override-1">Byl jsem na hlavní kruchtě. Pomalu jsem kladl krok za krokem, až jsem se octnul v&nbsp;popředí. Zde, kam jsme se odvažovali vždy jen s&nbsp;ostychem a&nbsp;dlívali vždy v&nbsp;jakéms poetickém rozechvění, jsem teď dlel jednou sám a&nbsp;sám, nestřežen a&nbsp;nepozorován nikým. Tam nahoře jsou, po obou stranách varhan, stupňovitá sedátka upravena, která se vrší nad sebou jako lavice antického cirku. Na nejspodnější stupeň jsem usedl, zrovna vedle tympánů.&nbsp;– Kdo mně mohl teď bránit, abych si sám zahrál s&nbsp;těmi tympány, které měly pro nás tolik imponujícího půvabu? Dotknul jsem se vedlejšího na povrchu, zcela lehýnce, jako bych ani pelu s&nbsp;něho setřít nechtěl&nbsp;– pak jsem se ho dotknul prstem zas a&nbsp;poněkud silněji&nbsp;– slyšel jsem teď to dotknutí druhé, ač byl zvuk skoro až k&nbsp;nepoznání, a&nbsp;nechal hry být. Bylo mně, jako bych se byl dopustil hříšného vyzývání.</p>
			<p class="MLP-text para-style-override-1">Přede mnou se černaly na stojanech a&nbsp;na vyvýšeném zábradlí velké žaltáře<span class="char-style-override-1"><a id="footnote-27518-97-backlink" class="footnote-link" href="#footnote-27518-97">97</a></span>. Také těch jsem se mohl nyní dotknout, mohl jsem zkusit, zdali bych některý z&nbsp;nich uzdvihl, a&nbsp;ve dne bych byl pokušení as neodolal. Ty obrovité žaltáře byly pro nás vždy tak tajuplny. Kování jejich bylo mosazné, těžké; desky polámány; pergamenové listy, které se pomocí dřevěných roubíků obracely, na rozích do špíny ohmatány; a&nbsp;na listech těch se skvěly zlaté a&nbsp;barevné iniciálky, černé, starobylé písmo a&nbsp;na širokých řádcích černé i&nbsp;červené noty, tak velké, že jsme viděli jich tvar ostře i&nbsp;s&nbsp;nejvyššího stupínku. Takový žaltář musil být ohromně těžký, neboť suchý zámecký tenorista jím nemohl ani pohnout&nbsp;– my hoši tím dlouhým tenoristou opovrhovali&nbsp;–, a&nbsp;když měl být některý z&nbsp;nich přendán, musil to učinit vždy tlustý, červený basista, a&nbsp;také ten při tom hekal. Toho basistu jsme milovali, jeho hluboký bas námi zachvíval, jako by tělem naším šel celý proud hudby, a&nbsp;když bylo procesí, drželi jsme se vždy těsně vedle něho.&nbsp;– Zrovna tadyhle přede mnou stával basista vždy o&nbsp;velké, a&nbsp;s&nbsp;ním zpívali z&nbsp;jednoho listu ještě jiní dva basisté, ale již ne tak vydatní. O&nbsp;krok dál vlevo stáli dva tenoristé&nbsp;– copak je do tenoru! Ale jednoho z&nbsp;nich, toho menšího, jsme sobě přece vážili. Tloukl také tympány, a&nbsp;když bral paličky do rukou a&nbsp;vedle něho pan kupec Rojko, domácí pán od Kamenného ptáka, nasazoval pozoun, nastával pro nás okamžik nejvelebnější. A&nbsp;ještě dál vlevo stáli hoši zpěváci a&nbsp;mezi nimi všemohoucí regenschori<span class="char-style-override-1"><a id="footnote-27518-98-backlink" class="footnote-link" href="#footnote-27518-98">98</a></span>. Slyším napomínací jeho slova před počátkem mše, šustění rozdávaných not, hučení zvonů venku&nbsp;– teď zacinká zvonek u&nbsp;sakristie, varhany spustí preludium, že se hlubokými, táhlými tóny celý chrám otřásá, regenschori natahuje krk směrem k&nbsp;hlavnímu oltáři, náhle teď švihne napřaženou taktovkou a&nbsp;rázem zavlní se hudba plná, krásná, velebné Kyrie<span class="char-style-override-1"><a id="footnote-27518-99-backlink" class="footnote-link" href="#footnote-27518-99">99</a></span> nese se ku klenbám.&nbsp;– Slyšel jsem zpěváky, hudbu, celou mši jsem prosnil v&nbsp;duchu až do neseného „Dona nobis pacem“<span class="char-style-override-1"><a id="footnote-27518-100-backlink" class="footnote-link" href="#footnote-27518-100">100</a></span>&nbsp;– ještě nikdy nebyla a&nbsp;nemohla být provedena mše tak krásná, jaká tu vynořila v&nbsp;duši mé, bas zněl v&nbsp;netušené lahodě, každý okamžik zajásal do plného proudu tympán a&nbsp;pozoun. Nevím, jak dlouho trvala ta mše v&nbsp;duši mé, zdálo se mně, že několikrát mezi tím, co se vznášely kouzelné zvuky její, svěže sem zapadaly zvuky bijících hodin. Náhle mne zas projel silný mráz a&nbsp;mimovolně jsem povstal.</p>
			<p class="MLP-text para-style-override-1">Ve výši celé hlavní lodě jako by se byla vznášela lehýnká stříbrná záře. Četnými okny vnikalo světlo hvězdnaté noci, snad i&nbsp;svit luny. Vystoupil jsem na stupátko k&nbsp;zábradlí a&nbsp;pohlédl do chrámu dolů. Oddychoval jsem hluboce a&nbsp;zcela zvláštní vzduch, skládající se z&nbsp;vůně i&nbsp;plísně, jaký nalézá se v&nbsp;každém chrámě, naplňoval mi plíce. Pode mnou bělal se mramor velkého mausolea<span class="char-style-override-1"><a id="footnote-27518-101-backlink" class="footnote-link" href="#footnote-27518-101">101</a></span>, naproti u&nbsp;hlavního oltáře zářilo druhé věčné světlo a&nbsp;po zlatých stěnách oltářních jako by někdy přelétal drobný růžový kmit.&nbsp;– Byl jsem ještě v&nbsp;nábožném rozechvění.&nbsp;– Jaká jen bude asi ta svatováclavská mše!&nbsp;– Na věži venku as zvony k&nbsp;ní nezahučí, bylo by to slyšet do světa a&nbsp;nebylo by více té bájuplné utajenosti. Ale snad zacinkne jasný zvonek u&nbsp;sakristie, varhany se rozzvučí, a&nbsp;náhle, ozářen kouzelně přidušeným světlem, půjde průvod kolem hlavního oltáře a&nbsp;pravou lodí pomalu ke kapli svatováclavské.&nbsp;– Průvod bude nejspíš v&nbsp;témž pořádku, v&nbsp;jakém bývá po odpoledním nedělním požehnání; jiného pořádku jsem sobě nedovedl ani myslit.</p>
			<p class="MLP-text para-style-override-1">Napřed na červených bidlech lesklé kovové lucerny&nbsp;– nejspíš že je ponesou andělé, kdopak jiný! Pak&nbsp;– kdo ale pak místo zpěváků? Pravdě se nejvíce podobalo, že půjdou po dvou as ty postavy, jichž kamenná, barevně natřená poprsí nalézají se nahoře v&nbsp;triforiu<span class="char-style-override-1"><a id="footnote-27518-102-backlink" class="footnote-link" href="#footnote-27518-102">102</a></span>: čeští králové, královny z&nbsp;rodu lucemburského, arcibiskupové, kanovníci, stavitelé chrámu. Nynější kanovníci zajisté nepůjdou, nejsou toho hodni, zvlášť ne ten kanovník Pěšina! Ten nejvíc urážel cit můj. Jednou, když jsem při požehnání nesl těžkou kovovou lucernu a&nbsp;trochu nakřivo ji držel, dal mně pohlavek. A&nbsp;kdys jindy, když mne zvoník pustil na zvonici, abych ponejprv sám k&nbsp;požehnání zazvonil zvonem Josefem, a&nbsp;já tam byl nahoře sám a&nbsp;sám a&nbsp;pánem těch zajímavých kovových velikánů, a&nbsp;po učiněné práci, pln nejpoetičtějšího rozechvění, jsem zas sestoupil, stál kanovník Pěšina u&nbsp;věže dole a&nbsp;právě se tázal zvoníka: „Kterýpak osel to tam byl? Vždyť šturmoval<span class="char-style-override-1"><a id="footnote-27518-103-backlink" class="footnote-link" href="#footnote-27518-103">103</a></span>!“</p>
			<p class="MLP-text para-style-override-1">Viděl jsem všechny ty staré pány, s&nbsp;těma kamennýma očima, v&nbsp;duchu, jak zahajují průvod, však kupodivu trup a&nbsp;nohy jsem si přimyslit nedovedl, nesla se jen ta poprsí, ale pohybovala se přece tak, jako by kráčela.&nbsp;– Pak půjdou snad ti arcibiskupové, kteří leží vzadu v&nbsp;Kinské kapli, a&nbsp;za nimi stříbrní andělé svatého Jana a&nbsp;za těmi s&nbsp;krucifixem na ruce sám stříbrný svatý Jan.&nbsp;– Za ním kosti svatého Zikmunda, jen několik kostí na červeném polštáři, ale polštář také jako by kráčel. Pak všelijací rytíři v&nbsp;brnění, po nich králové a&nbsp;vojvodové ze všech zdejších mausoleí, někteří oděni skvostně splývajícím rouchem z&nbsp;rudého, jiní, mezi nimi Jiří Poděbrad, z&nbsp;mramoru bílého.&nbsp;– A&nbsp;pak, nesa stříbrnou rouškou zastřený kalich, sám svatý Václav. Vysoká, mladistvě mohutná postava. Na hlavě místo kvadrátku<span class="char-style-override-1"><a id="footnote-27518-104-backlink" class="footnote-link" href="#footnote-27518-104">104</a></span> prostou kovovou přílbu; ale drátěná košile, chránící tělo, je zakryta ornátem z&nbsp;leskle bílého hedvábu. Kaštanové vlasy vlní se v&nbsp;bohatých kadeřích, tvář jeví vznešenou přívětivost a&nbsp;klid. Podivno, dovedl jsem sobě zcela určitě myslit tvar jeho obličeje, to velké, modré oko, zdravím kvetoucí líc, měkce se vlnící vous, ale přece jako by obličej nebyl z&nbsp;masa a&nbsp;krve, nýbrž z&nbsp;klidně zářícího světla.&nbsp;–</p>
			<p class="MLP-text para-style-override-1">Mezitím co jsem sobě představoval průvod příští, měl jsem oči zavřeny. Ticho, umdlenost a&nbsp;rozesnělá fantasie působily&nbsp;– ovanul mne spánek a&nbsp;nohy pode mnou klesly. Rychle jsem se zas narovnal a&nbsp;zrak přelítl chrámovou prostoru. Klidno a&nbsp;mrtvo jako dřív, ale teď pojednou počalo to mrtvo působit zcela jinak na mne. Cítil jsem zároveň, že umdlenost má je již těžká, zimou mně tuhlo tělo, a&nbsp;ze všeho toho padnul na mne pojednou strach, neurčitý, tím lámavější. Nevěděl jsem, čeho se bojím, ale bál jsem se a&nbsp;slabá dětská mysl neměla náhle žádné opory.</p>
			<p class="MLP-text para-style-override-1">Sklesl jsem na stupátko a&nbsp;dal se do bolestného pláče. Slzy tekly, prsa se svírala, hlasité škytání dralo se mně z&nbsp;úst a&nbsp;marně jsem je přemáhal. Chvilkami propuklo škytání tím silněji, rozlehlo se bolně kostelním klidem a&nbsp;nenadálým zvukem tím zvýšil se ještě strach můj. Jen kdybych nebyl tak sám a&nbsp;sám v&nbsp;tom obrovitém chrámě!&nbsp;– Jen kdybych nebyl v&nbsp;něm alespoň zavřen!&nbsp;–</p>
			<p class="MLP-text para-style-override-1">Zas jsem hlasitě zasténal, hlasitěji snad než dřív, a&nbsp;vtom – jakoby v&nbsp;odpověď&nbsp;– zaznělo nade mnou ptačí zapípnutí.&nbsp;– Vždyť jsem tu nebyl sám, vrabčíci tu přenocovali se mnou!&nbsp;– A&nbsp;vždyť jsem dobře znal útulek jejich&nbsp;– mezi trámy zrovna nahoře nad sedadlovými stupni! Měli tam asyl svůj chrámový, bezpečný i&nbsp;před rozpustilými nápady nás hochů. Rukou mohl každý z&nbsp;nás sáhnout tam po nich do trámů, ale neučinili jsme toho nikdy.</p>
			<p class="MLP-text para-style-override-1">Rychle jsem se rozhodnul. S&nbsp;utajeným dechem kráčel jsem pomalu po stupních vzhůru.&nbsp;– Již jsem byl u&nbsp;trámu&nbsp;– opatrně jsem si ještě jednou oddychl, vztáhnul jsem ruku&nbsp;– a&nbsp;již jsem držel vrabce v&nbsp;hrsti. Uleknutý pták začal pronikavě pípat, štípal mne silně do prstu, ale nepustil jsem ho. Cítil jsem pod prsty, jak mu malé teplé srdce živě bije&nbsp;– a&nbsp;teď se mne spadl veškerý strach. Necítil jsem se víc osamělý, ano, vědomí, že jsem i&nbsp;tvorem silnějším, nadchnulo mne takřka mžikem novou odvahou.</p>
			<p class="MLP-text para-style-override-1">Vrabce, umínil jsem si, podržím dále v&nbsp;hrsti. Nebudu se pak více bát a&nbsp;také neusnu. Vždyť beztoho není do půlnoci už snad tak daleko. Dám pozor, abych hodin zas nepřeslechl. A&nbsp;natáhnu se zde přes dva stupně, ruku s&nbsp;vrabcem přiložím k&nbsp;prsům a&nbsp;obličejem se obrátím k&nbsp;oknu kaple svatováclavské, abych ihned viděl, když zazáří uvnitř světlo ku zázračné mši.</p>
			<p class="MLP-text para-style-override-1">Umístil jsem se a&nbsp;zadíval tam do okna. Bylo temně šeré.&nbsp;– Nevím, jak dlouho jsem se díval, ale ponenáhlu měnilo se temné šero v&nbsp;okně ve světlejší, objevila se tam barva modrá, vždy jasnější a&nbsp;čistější, až mně bylo, jako bych se díval do nejmodřejšího nebe. Vtom začaly z&nbsp;věže hodiny bít a&nbsp;rána padala za ranou, bez počtu, do nekonečna.&nbsp;–&nbsp;–</p>
			<p class="MLP-text para-style-override-1">Nesmírná bolest mne náhle probudila, bolest pocházející z&nbsp;mrazu. Celé tělo jako by bylo zpolámáno a&nbsp;přetlučeno. Oči jako by hleděly do velké, krvavě rozžhavené pece. A&nbsp;do uší jako by zalehal pískot a&nbsp;kvikot zrovna pekelný.</p>
			<p class="MLP-text para-style-override-1">Znenáhla jsem se vzpamatoval. Ležel jsem na těch dvou stupních, ruku drže přiloženu k&nbsp;prsům&nbsp;– ale ruka byla otevřena a&nbsp;prázdna. Naproti mně bylo okno svatováclavské kaple ozářeno vnitřními světly. Positivek hučel a&nbsp;nábožný, mně dobře známý zpěv rorátní se vznášel.</p>
			<p class="MLP-text para-style-override-1">Je to snad mše svatováclavská?&nbsp;–</p>
			<p class="MLP-text para-style-override-1">Váhavě jsem vstal a&nbsp;sestupoval tiše k&nbsp;oknu tomu, vycházejícímu na kruchtu spodní. Bázlivě jsem sklem pohlídnul dolů.</p>
			<p class="MLP-text para-style-override-1">U&nbsp;oltáře sloužil mši pan farář. Ministroval mu jeden z&nbsp;kostelníků a&nbsp;právě zvonil k&nbsp;pozdvihování<span class="char-style-override-1"><a id="footnote-27518-105-backlink" class="footnote-link" href="#footnote-27518-105">105</a></span>.</p>
			<p class="MLP-text para-style-override-1">Oko mžikem a&nbsp;ve strachu sklouzlo na známé místo v&nbsp;lavicích. Tam klečela jako jindy má matka se skloněnou hlavou a&nbsp;bila se v&nbsp;prsa. A&nbsp;vedle ní klečela&nbsp;– staroměstská teta.</p>
			<p class="MLP-text para-style-override-1">A&nbsp;teď zdvihla matka zas hlavu a&nbsp;já viděl, jak jí po tváři kane slza za slzou.</p>
			<p class="MLP-text para-style-override-1">Byl jsem si již vědom všeho. Cítil jsem se k&nbsp;smrti zahanben&nbsp;– zoufale nešťasten&nbsp;–, hlava se mně náhle rozbolela a&nbsp;točila se jako v&nbsp;divokém víru. Bolest pro matku, kteráž mne asi co ztraceného oplakávala a&nbsp;jížto jsem nejspíše nesmírného zármutku způsobil, svírala mi srdce a&nbsp;křečovitě dusila dech. Chtěl jsem honem dolů, honem předstoupit před matku&nbsp;– ale nohy náhle bezvládně sklesly, hlava sklouzla po zdi a&nbsp;ležel jsem na podlaze. Nesmírné štěstí as, že skoro současně se dostavil pláč. Z&nbsp;počátku slzy pálily jako oheň, pak mně ulevovaly.</p>
			<p class="MLP-text para-style-override-1">Ještě bylo tma a&nbsp;s&nbsp;nebe padal drobný, studený déšť, když lidé vycházeli z&nbsp;rorátů. Pokořený, zklamaný náboženský hrdina stál před kostelními dveřmi, nikdo si ho však nevšímal. Také on sobě nevšímal nikoho, ale když konečně stará matka vedle tety vycházela, cítila najednou na vráskovité ruce své dva žhoucí rty.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-12"><a id="footnote-27518-91" class="footnote-anchor" href="#footnote-27518-91-backlink">91</a> <span> Vyšší oddělené místo pro panstvo v&nbsp;kostele. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-92" class="footnote-anchor" href="#footnote-27518-92-backlink">92</a> <span> Vyvýšený prostor pro varhany, zpěváky a hudebníky v&nbsp;kostele; kůr. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-93" class="footnote-anchor" href="#footnote-27518-93-backlink">93</a> <span> Adventní ranní mše. </span><span class="char-style-override-2">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-94" class="footnote-anchor" href="#footnote-27518-94-backlink">94</a> <span> Malé, pevně umístěné varhany. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-95" class="footnote-anchor" href="#footnote-27518-95-backlink">95</a> <span> Socha podpírající jako sloup. </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-96" class="footnote-anchor" href="#footnote-27518-96-backlink">96</a> <span> Člověk, který šlape měchy u varhan. </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-97" class="footnote-anchor" href="#footnote-27518-97-backlink">97</a> <span> Knihy starého zákona obsahující 150 žalmů. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-98" class="footnote-anchor" href="#footnote-27518-98-backlink">98</a> <span> Ředitel kůru. </span><span class="char-style-override-2">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-99" class="footnote-anchor" href="#footnote-27518-99-backlink">99</a> <span> Pane! (začátek latinsky zpívané mše). </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-100" class="footnote-anchor" href="#footnote-27518-100-backlink">100</a> <span> Dej nám mír. </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-101" class="footnote-anchor" href="#footnote-27518-101-backlink">101</a> <span> Monumentální hrobka. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-102" class="footnote-anchor" href="#footnote-27518-102-backlink">102</a> <span> Ochoz pod okny v&nbsp;gotických chrámech. </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-103" class="footnote-anchor" href="#footnote-27518-103-backlink">103</a> <span> Bil na poplach. </span><span class="char-style-override-2">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-104" class="footnote-anchor" href="#footnote-27518-104-backlink">104</a> <span> Kněžská čtyřhranná pokrývka hlavy. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-105" class="footnote-anchor" href="#footnote-27518-105-backlink">105</a> <span> Část mše, při které kněz pozdvihuje hostii a víno. </span><span class="char-style-override-2">Pozn. red.</span></p>
				</div>
			</div>
		</div>
</body>
</html>