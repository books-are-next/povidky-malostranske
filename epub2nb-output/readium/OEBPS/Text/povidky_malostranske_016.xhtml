<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_malostranske-13</title>
		<link href="../Styles/povidky_ma_idstyles.css" rel="stylesheet" type="text/css"/>
	</head>
	<body id="povidky_malostranske" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-11" class="MLP-uroven2-kapitola para-style-override-1">Jak to přišlo,<br/><span class="char-style-override-4">že dne 20.&nbsp;srpna roku 1849, o&nbsp;půl jedné s&nbsp;poledne,<br/>Rakousko nebylo rozbořeno</span><span></span></p>
			<p class="MLP-citat-autor para-style-override-1">1877</p>
			<p class="MLP-text-bez1radku para-style-override-1">Dne 20.&nbsp;srpna roku 1849, o&nbsp;půl jedné s&nbsp;poledne, mělo být Rakousko rozbořeno, takž bylo usneseno v&nbsp;„spolku pistolovém“. Nevím už ani, čím se tenkráte Rakousko provinilo, ale nepochybuju ani dost málo, že rozhodnuto tak po úvaze hluboké. Nebylo více pomoci, věc usnesena, odpřisáhnuta a&nbsp;provedení svěřeno osvědčeným rukám Jana Žižky z&nbsp;Trocnova, Prokopa Holého, Prokůpka a&nbsp;Mikuláše z&nbsp;Husi, totiž mně, pak Rumpálovic Josefovi, synu to uzenářovu, Frantíku Mastnému, synu ševcovu, a&nbsp;Antonínu Hochmannovi, tomu, jenž byl odněkud od Rakovníka a&nbsp;studoval za peníze svého bratra sedláka. Uvedená příjmena historická nebyla udělena snad hříčkou náhody, nýbrž zcela po zásluze. Já byl Žižkou, neboť jsem byl ze všech nejčernější, mluvil jsem nejrázněji a&nbsp;hned do první schůze našeho spolku (odbývala se na půdě u&nbsp;Rumpálů) byl jsem se dostavil s&nbsp;černou páskou přes levé oko, což vzbudilo všeobecnou sensaci. Tu černou pásku musil jsem pak ve všech schůzích mít; nebylo to příliš příjemno, ale nedalo se ovšem nic dělat. Ostatní měli na svá příjmena nároky rovněž rozhodné.</p>
			<p class="MLP-text para-style-override-1">Věc byla připravena s&nbsp;obezřetností přímo úžasnou. Po celý rok užívali jsme každé vycházky ku společnému cvičení se v&nbsp;házení prakem. Výtečný materiál na praky dodával Mastný-Prokůpek, a&nbsp;na sto kroků trefili jsme každou stromovou peň, když byla jen s&nbsp;muže silná. Tím jsme se ovšem neobmezili. Po celý rok skládali jsme každý krejcar, ať už poctivě, či nepoctivě nabytý, do společné „kasy pistolové“, odkudž také jméno spolku. Výtěžek obnášel nakonec celých jedenácte zlatých. Za pět zlatých koupili jsme před týdnem na Příkopech bambitku „lutišské práce“, jak byl prodavač řekl. Dívali jsme se po celé schůze, jež se nyní za nastalých prázdnin odbývaly denně, na svou bambitku, šla z&nbsp;ruky do ruky, a&nbsp;každý z&nbsp;nás potvrzoval, že je to pravá lutišská práce. Nevystřelili jsme z&nbsp;ní posud arci ani jednou, za prvé proto, že jsme neměli prachu, a&nbsp;za druhé, že posud trval prohlášený stav výminečný, a&nbsp;my se musili tedy mít na pozoru. My vůbec jsme byli velmi bedliví, abychom se neprozradili, proto také nepřibrali jsme pranikoho více do svého spolku, byli jsme v&nbsp;něm jen my čtyři „principisté“<span class="char-style-override-1"><a id="footnote-27518-106-backlink" class="footnote-link" href="#footnote-27518-106">106</a></span>, ale to jsme věděli, že je nás dost. Také jsme za zbývajících šest zlatých mohli koupit bambitku ještě jednu a&nbsp;tím svou armaturu zrovna zdvojnásobit, ale my sumu tu určili na prach, o&nbsp;kterémž jsme neměli zcela jasný pojem, mnoho-li stojí. Na plán, jejž jsme měli, stačila jedna bambitka úplně. Měli jsme ovšem ještě něco spolkového, porculánovou dýmku, z&nbsp;níž kouříval při tajných schůzích Prokůpek ve jménu nás všech; byla to pěkná a&nbsp;významná dýmka s&nbsp;namalovaným kalichem, cepem a&nbsp;sudlicí, ale pro dnešek nekladli jsme na ni žádné zvláštní váhy. Také jsme měli svůj zvláštní elektrický stroj. Zhotovil nám jej bratr Prokopa Holého, zámečnický tovaryš, ze starého dvougrošáku, ale stroj se neosvědčil. Nechali jsme jej doma.</p>
			<p class="MLP-text para-style-override-1">Předkládám zde náš plán, aby se mu mohl každý obdivovat. Hlavní účel: rozbořit Rakousko. Přední nutnost: zmocnit se Prahy. Nutný prostředek: dobýt citadely belvedérské, na výběžku Mariánských hradeb, odkud jsme pány Prahy a&nbsp;kde nemůžeme dle našeho náhledu být odnikud bombardováni. Vypočtené podrobnosti: citadela bude přepadena zrovna v&nbsp;čas polední. Povážíme-li, že při přepadení rozličných tvrzí panuje od nepamětných časů usus vykonat to vždy o&nbsp;půlnoci, že ale právě proto o&nbsp;půlnoci jsou stráže nejspíš vždy nejbdělejší, musíme přiznat, že úmysl náš byl zrozen zrovna z&nbsp;chytrosti ďábelské. Citadela byla v&nbsp;té době střežena jen nečetně, šesti až osmi vojáky. Jeden z&nbsp;nich stál na stráži hned u&nbsp;železných, do nádvoří vedoucích vrat; vrata byla vždy pootevřena a&nbsp;viděli jsme, jak voják tam pohodlně přechází. Druhý procházel se na straně pražské, kde stálo několik děl. Jakoby nic přiblížíme se ku vratům, my čtyři a&nbsp;ještě někdo&nbsp;– hned se uvidí kdo&nbsp;–, vrhneme se na stráž, skolíme ji, vezmeme jí pušku, dvakrát bouchneme praky do oken strážnice, vrazíme dovnitř na povalující se strážníky, skolíme je a&nbsp;vezmeme jim pušky. Zbývá druhá stráž. Ta se nejspíš vzdá, svážeme ji a&nbsp;vezmeme jí pušku. Nechce-li se vzdát, je to její věc, my ji skolíme. Nato hned zavezeme jedno dělo ke vratům, zapálíme smolný věnec, který tam na bidle trčí, a&nbsp;budeme s&nbsp;hradeb křičet na Pražany, že je revoluce. Teď přijde vojsko, to se rozumí. Ale nemůže přes zeď na nás, a&nbsp;my každý okamžik náhle otevřeme vrata, vystřelíme mezi ně z&nbsp;děla a&nbsp;honem zase vrata zavřeme. Skolíme první došlé vojáky, ostatní posádka se asi vzdá, protože už bude revolucí odevšad ohrožena, a&nbsp;nevzdá-li se, je to její věc. My vyrazíme ven, spojíme se s&nbsp;Pražany a&nbsp;první, co uděláme, bude, že osvobodíme všecky na Hradčanech ještě úpící politické vězně. Ostatek už je tak přirozený, jako když žito roste. První velkou vítěznou bitvu svedeme u&nbsp;Německého Brodu, zalákáme armádu tam. Druhou svedeme na Moravském poli&nbsp;– zrovna na Moravském poli, duch Přemysla Otakara volal za pomstu. Pak dobudeme Vídně a&nbsp;rozboříme Rakousko. Při tom nám budou pomáhat už Maďaři. A&nbsp;pak skolíme Maďary. Obdivuhodné!</p>
			<p class="MLP-text para-style-override-1">Velmi důležitou úlohu na samém počátku krvavého toho dramatu měla hrát osoba ta pátá. Nevěděla o&nbsp;tom praničeho a&nbsp;neměla ničeho zvědět až v&nbsp;okamžiku nejposlednějším. Byl to hokynář Pohorák. Byl odněkud od Jenče za Bílou horou a&nbsp;dojížděl s&nbsp;vozíkem a&nbsp;velkým svým tažným psem třikráte týdně do Prahy se zabitými kuřaty a&nbsp;holuby. Na něho poukázal vojevůdce Rumpál Prokop Holý, když se jednalo o&nbsp;věc velkou, totiž o&nbsp;opatření prachu. Prachu sobě opatřit byla věc tenkráte náramně těžká, kupci směli ho odprodávat jen na prokázané úřední dovolení, a&nbsp;Prokop Holý, u&nbsp;jehož rodičů kupoval Pohorák vždy uzeninu, nám sdělil, že kupuje tento v&nbsp;Praze vždy také prach pro jenečského kupce. Zeptal se ho, zdali by nechtěl nakoupit prachu také jemu za dobré mimotní zaplacení, a&nbsp;Pohorák svolil. Dnes 19.&nbsp;srpna odevzdáno Pohorákovi Prokopem Holým celých šest zlatých, z&nbsp;nichž dva zlaté byly královskou odměnou a&nbsp;čtyry určeny na prach. Následujícího dne slíbil, že sobě s&nbsp;prodejem zboží svého i&nbsp;s&nbsp;koupí pospíší, že pak s&nbsp;vozíkem svým místo k&nbsp;Strahovské bráně pojede Bruskou a&nbsp;tam že Prokopovi Holému prach odevzdá. Teď teprv se doví, že je nás tu celá síla, vypřáhne bílého svého psa z&nbsp;vozíku, nechá vozík stát na silnici a&nbsp;přidá se k&nbsp;nám. Že se přidá, nebylo pražádné pochybnosti, vždyť dostal dva zlaté, a&nbsp;pak ta čest! Něco z&nbsp;něho uděláme pak na všechen způsob, tím může být jist. Mimo to nám sdělil Prokop Holý, že Pohorák vypravoval vloni po svatodušních svátcích, jak venku v&nbsp;polích strhl husara s&nbsp;koně.</p>
			<p class="MLP-text para-style-override-1">„Za Bílou horou jsou nejsilnější lidé v&nbsp;Čechách,“ prál Prokop Holý.</p>
			<p class="MLP-text para-style-override-1">„A&nbsp;to jde až za Rakovník,“ mínil Mikuláš z&nbsp;Husi a&nbsp;máchnul mo­hutnou svou pěstí do vzduchu.</p>
			<p class="MLP-text para-style-override-1">Abych tak řekl, mně byla součinnost Pohorákova věcí zcela příjemnou. A&nbsp;vsadil bych se, že u&nbsp;ostatních vojvůdců děla se as reflexe zcela podobná. Jednalo se totiž při našem plánu, jak svrchu obšírně sděleno, nejprv o&nbsp;tu stráž u&nbsp;vrat. A&nbsp;tu byla jedna věc, která se byla zběhla teprv před málo měsíci a&nbsp;jejíž stopa zajisté byla podnes na dně duše každého z&nbsp;nás. Hráli jsme si tenkráte my čtyři&nbsp;– a&nbsp;bylo nás o&nbsp;něco víc než čtyři&nbsp;– v&nbsp;hradebních příkopech míčem. „Velký pasák“ jmenovala se vojenská hra naše a&nbsp;váleno semo tamo po několik hodin. Měli jsme překrásný míč gumový, jistěže za dva dvacetníky. Hráli jsme výtečně, neboť kolemjdoucí granátník se zastavil, aby se nám obdivoval. Stál tu dlouho, ano pak se posadil i&nbsp;do drnu, aby se mohl obdivovat pohodlněji. Náhle se stalo, že míč se kutálel zrovna kolem něho, granátník se natáhl líně, až se na břich převalil, a&nbsp;zachytil jej. Pomalu pak vstával&nbsp;– to vstávání jeho nemělo žádného konce&nbsp;– a&nbsp;my očekávali, kam as mohutná jeho pravice míčem mrští. Ale mohutná jeho pravice vstrčila míč pohodlně do kapsy a&nbsp;mohutné jeho tělo hrabalo se líně po úbočí vzhůru. Obklopili jsme granátníka, prosili, řičeli, hrozili&nbsp;– resultát byl, že dostal Prokop Holý pohlavek a&nbsp;Mikuláš z&nbsp;Husi také jeden. Pak jsme metali kamení, ale granátník se rozběhl po nás, a&nbsp;spravedlivá historie musí zaznamenat, že jsme utekli všichni.</p>
			<p class="MLP-text para-style-override-1">„Víte, my udělali zcela dobře, že jsme ho neseprali,“ vykládal pak Jan Žižka z&nbsp;Trocnova. „Víte, co chceme, a&nbsp;kdo ví, co by se bylo stalo! Když je spiknutí, neví se nikdy, co se může stát, já to znám! Já už jsem se celý třás&nbsp;– chtěl jsem chlapa chytit&nbsp;–, ale myslil jsem si: Počkej jen!“ Jasný výklad ten byl všeobecně přijat s&nbsp;vděčností a&nbsp;každý potvrzoval, že už se celý třásl a&nbsp;sotva se držel.</p>
			<p class="MLP-text para-style-override-1">V&nbsp;prvních dnech srpna, když se jednalo již o&nbsp;nejsubtilnější podrobnosti plánu, ptal jsem se náhle: „Kouše Pohorákův pes?“</p>
			<p class="MLP-text para-style-override-1">„Kouše,“ potvrzoval Prokop Holý; „včera utrh pernikářovic děvečce sukni.“</p>
			<p class="MLP-text para-style-override-1">To bylo velmi důležito, že Pohorákův pes kouše.</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Nastalo jitro památného dne. Neomylná kronika nebes zaznamenala si je co jitro pondělní.</p>
			<p class="MLP-text para-style-override-1">Viděl jsem je lehýnce se šeřit, pak popelavě šedivět, pak se poznenáhla světlit, vždy jasnějšího světla přibírat&nbsp;– vše to v&nbsp;dobách nesmírně dlouhých. A&nbsp;přec celá duše prahla podivným způsobem touhou, aby se ani nešeřilo, ani nesvětlilo a&nbsp;příroda skočila přes ten jeden jedinký den. Očekával jsem, že se cos podobného najisto státi musí, modlil jsem se, modlil, a&nbsp;duše má, přiznám se, mřela tesknotou.</p>
			<p class="MLP-text para-style-override-1">Nespal jsem po celou noc. Jen někdy, mžikem přelítla zimničná dřímota, hned nato jsem ale sebou zas na horkém loži mrštil a&nbsp;měl jsem co dělat, abych hlasitě nezaúpěl.</p>
			<p class="MLP-text para-style-override-1">„Copak je ti&nbsp;– ty vzdycháš?“ ptala se několikrát matka.</p>
			<p class="MLP-text para-style-override-1">Tvářil jsem se, jako bych spal.</p>
			<p class="MLP-text para-style-override-1">Pak matka vstala, rozsvítila a&nbsp;přistoupla ke mně. Měl jsem oči zavřeny. Položila dlaň na mé čelo. „Ten hoch pálí jako oheň. Muži, pojď sem, jemu něco je.“</p>
			<p class="MLP-text para-style-override-1">„Nech ho,“ mínil otec, „někde se včera vztekal. Čerti jimi šijou&nbsp;– ale tyhlety spolky musí přestat, pořád jsou s&nbsp;Franckem, Josefem a&nbsp;s&nbsp;tím rakovnickým pohromadě&nbsp;–“</p>
			<p class="MLP-text para-style-override-1">„Vždyť víš, že se spolu učí, jde jim to líp.“</p>
			<p class="MLP-text para-style-override-1">Píšu upřímně. Bylo mně naprosto nevolno. Bylo mně nevolno vlastně už po více dnů, pořád hůř, čím blíž přicházel 20.&nbsp;srpen. Pozoroval jsem cos podobného také u&nbsp;ostatních vojvůdců. V&nbsp;posledních schůzích mluvilo se někdy až trochu spleteně. Přičítal jsem to ve vnitřku svém tomu, že mají vojvůdcové strach. Přemohl jsem sama sebe a&nbsp;vystoupil předevčírem rázně. Odpírali vesměs co nejhrdinněji, rozohnili jsme se, nikdy nebylo mluveno tak rázně jako předevčírem. Následující noci jsem spal ale přece špatně. Ano, kdybych byl cítil naprostou hrdinnost u&nbsp;ostatních, byl bych sama sebe cítil také zcela jinak.</p>
			<p class="MLP-text para-style-override-1">Že bych já sám měl strach, nemohl jsem připustit za žádnou cenu. Přec jsem si myslil, a&nbsp;znělo to jako těžká žaloba na osud, proč as zrovna mně přidělen ten úkol děsný. Rozboření Rakouska zdálo se mně pojednou býti kalichem plným nevýslovné hořkosti. Byl bych se rád modlil: „Pane, odejmi kalich ten ode mne!“, ale cítil jsem, že není už zbytí, a&nbsp;vrchol slávy byl mně pojednou vrcholem Golgaty. Přísaha však vázala.</p>
			<p class="MLP-text para-style-override-1">V&nbsp;deset hodin jsme měli být na místě, v&nbsp;jedenáct měl přijet Pohorák, o&nbsp;půl jedné měla se provést akce.</p>
			<p class="MLP-text para-style-override-1">Vyšel jsem v&nbsp;devět z&nbsp;domu.</p>
			<p class="MLP-text para-style-override-1">Příjemný letní vánek osvěžoval skráně. Modré nebe se usmívalo jako Márinka, sestřička Prokopa Holého, když vyzývala k&nbsp;nějakému čtveráctví. Mimochodem řečeno, byla Márinka mou láskou. Vzpomněl jsem si na ni, na úctu, jakou jevila vždy k&nbsp;hrdinné povaze mé, a&nbsp;pojednou mně bylo snáz a&nbsp;snáz, prsa se vypínala a&nbsp;duše rostla.</p>
			<p class="MLP-text para-style-override-1">Stal se kouzelný obrat, než jsem dostihl Jeleních příkopů, přistihl jsem se dvakráte, že jsem si byl poskočil na jedné noze.</p>
			<p class="MLP-text para-style-override-1">Rozpomínal jsem se, je-li vše v&nbsp;pořádku. Bylo ve vzorném. Dva praky kryly se v&nbsp;mé kapse. V&nbsp;druhé kapse se kryla černá páska na oko. Pod ramenem nesl jsem školskou knihu, kvůli válečné lsti. Kráčel jsem po Mariánských hradbách kolem cvičících se vojenských oddílů a&nbsp;nezachvěl jsem se ani. Věděl jsem, ty že do té doby budou dávno ve svých kasárnách zpět.</p>
			<p class="MLP-text para-style-override-1">Bylo času dost, obešel jsem tedy celou válečnou posici. Prošel jsem Chotkovy sady, kde&nbsp;– stále poblíž silnice vedoucí již dolů&nbsp;– zaujmouti měl místo Mikuláš z&nbsp;Husi. Pohlédl jsem dolů do Brusky, kde měl stát Prokůpek, vyčkávající Pohoráka, aby pak, nadběhnuv mu strmým úvozem, dal nám rychle zprávu. Vystoupil jsem až k&nbsp;citadelce a&nbsp;přešel odtud valy k&nbsp;Bruské bráně. Když jsem byl u&nbsp;citadely, tlouklo mi srdce, když jsem se od ní vzdálil, zase přestalo. Valy od citadely k&nbsp;Bruské bráně tvoří dvě vybíhající bastiony. První z&nbsp;nich je cele vyvýšena a&nbsp;má nahoře v&nbsp;okruhu svém drobnou planinku; v&nbsp;té byl uprostřed tenkráte malý rybníček se zděnou obrubou, hustým rákosím a&nbsp;křovinami kolem&nbsp;– rejdiště mnohých našich radovánek. Pod jedním tím keřem měli jsme schovánu pěknou hromadu liberních<span class="char-style-override-1"><a id="footnote-27518-107-backlink" class="footnote-link" href="#footnote-27518-107">107</a></span> oblázků pro praky. Okruh druhé bastiony tvoří údolí hlubší. Dnes v&nbsp;tom zářezu stojí kavárna Panorama, tenkrát bylo místo pokryto hustým křovím. O&nbsp;několik kroků dál je Bruská brána&nbsp;– stanoviště moje co vrchního vojevůdce.</p>
			<p class="MLP-text para-style-override-1">Usedl jsem na lávku nad branou a&nbsp;otevřel knihu. Lehýnké chvění probíhalo mi tělem, někdy šournul po zádech mrazík, ale myslím, že to nebyl strach. Bylo mně vcelku dosti dobře. Mnoho k&nbsp;tomu přispělo, že jsem nebyl spatřil ani jediného spolubojovníka. Měl jsem je v&nbsp;příjemném podezření, že dostali strach a&nbsp;nepřijdou. Pořád mne srdce nutkalo, abych se vůči tomu hrdě vypnul, abych se cítil&nbsp;– ale mysl zas pověrčivě zrazovala, že bych je tím snad přivolal, a&nbsp;nevypnul jsem se.</p>
			<p class="MLP-text para-style-override-1">Bubny a&nbsp;trubky zněly střídavě na cvičištích mariánském a&nbsp;belvedérském. Lidé a&nbsp;vozy pode mnou vycházeli a&nbsp;vcházeli do brány. Z&nbsp;počátku jsem si jich nevšímal, pak začala pověra také zde svou hru. Uhne-li se ten zde na konci můstku směrem k&nbsp;Bubenči, bude s&nbsp;námi zle uhne-li se vlevo k&nbsp;Podbabě, bude dobře.&nbsp;– Jeden&nbsp;– tři&nbsp;– čtyři&nbsp;– pět&nbsp;– všechno jde k&nbsp;Bubenči&nbsp;– trouby teď od Belvedéru znějí jako k&nbsp;útoku&nbsp;– vyskočil jsem.</p>
			<p class="MLP-text para-style-override-1">Vtom ze svatovítské věže zazněla desátá. Ohlédnu se a&nbsp;vidím, jak alejemi cape Mikuláš z&nbsp;Husi ku svému stanovišti. Šlechetné, odvážné srdce&nbsp;– udatný bojovník&nbsp;– i&nbsp;prázdniny obětoval velké věci, mohl být u&nbsp;bratra doma už čtrnáct dní&nbsp;–&nbsp;– ale cítil jsem, že je mi trochu na závadu, že ho vidím. Musil jsem tedy nyní na vojenskou obchůzku, dle povinnosti své. Šel jsem, drže otevřenou knihu před sebou, pomalu baštami. Nikde zde nahoře procházejícího se člověka.</p>
			<p class="MLP-text para-style-override-1">Došel jsem rybníčku. Zde ležel v&nbsp;trávě Prokop Holý. Jak jsem ho spatřil, začal jsem dělat dlouhé, pádné kroky, jako by těžká, obrněná noha duněla po vozové hradbě.</p>
			<p class="MLP-text para-style-override-1">Prokop Holý držel také knihu v&nbsp;ruce a&nbsp;díval se na mne. Oči jeho byly červeny.</p>
			<p class="MLP-text para-style-override-1">„Všechno v&nbsp;pořádku?“</p>
			<p class="MLP-text para-style-override-1">„Všechno.“</p>
			<p class="MLP-text para-style-override-1">„Máš?“</p>
			<p class="MLP-text para-style-override-1">„Mám.“&nbsp;– Totiž že má bambitku, jemu svěřenou.</p>
			<p class="MLP-text para-style-override-1">Mrknul jsem po křoví, pod nímž ležely naše oblázky. Prokop Holý mrknul taky a&nbsp;patrně se hleděl přitom trochu pousmát, ale nepovedlo se mu to. Vtom vyšel z&nbsp;citadely voják s&nbsp;konví v&nbsp;ruce, oděný v&nbsp;halenu a&nbsp;pohodlnou čepici. Stálý to tam sluha. Na toho jsme byli v&nbsp;rozpočtu svém zcela zapomněli&nbsp;– no, o&nbsp;jednoho víc! Přicházel pomalu blíž, a&nbsp;když byl zrovna u&nbsp;nás, postavil konev na zem. V&nbsp;nás obou hrklo jako v&nbsp;hodinách.</p>
			<p class="MLP-text para-style-override-1">„Mladí pánové, nemají nějaký cigárko?“</p>
			<p class="MLP-text para-style-override-1">„Nemáme, my&nbsp;–“ ale nedopověděl jsem, vždyť jsem přec nemohl říci, že mimo Prokůpka z&nbsp;nás ještě žádný nekouří!</p>
			<p class="MLP-text para-style-override-1">„Ale dva krejcary jistě mají, dají mi je na báček<span class="char-style-override-1"><a id="footnote-27518-108-backlink" class="footnote-link" href="#footnote-27518-108">108</a></span>! Já jsem tu už od loňské reberie<span class="char-style-override-1"><a id="footnote-27518-109-backlink" class="footnote-link" href="#footnote-27518-109">109</a></span>“&nbsp;– nové, silnější hrknutí, pravá elektrická rána&nbsp;– „a každý den mně tu dávají pánové na báček.“</p>
			<p class="MLP-text para-style-override-1">Vyndal jsem dva krejcary a&nbsp;podal mu je třesoucí rukou. Voják si hvízdnul, sebral konev a&nbsp;odcházel ani se nepoděkovav.</p>
			<p class="MLP-text para-style-override-1">Kývnul jsem rukou a&nbsp;sestupoval k&nbsp;silnici. Vešel jsem do Chot­kových sadů a&nbsp;blížil se Mikuláši z&nbsp;Husi, zaujímajícímu lávku na Pěkné vyhlídce. Hleděl přes knihu dolů. Pádný, dlouhý krok, jakoby opět obrněná noha.</p>
			<p class="MLP-text para-style-override-1">„Všechno v&nbsp;pořádku?“</p>
			<p class="MLP-text para-style-override-1">„Všechno,“ a&nbsp;pousmál se trochu.</p>
			<p class="MLP-text para-style-override-1">„Je tam Prokůpek?“</p>
			<p class="MLP-text para-style-override-1">„Je&nbsp;– a&nbsp;bafčí.“ Dole seděl Prokůpek na zábradlí, klátil nohama a&nbsp;kouřil doutník. Zajisté trojníkový<span class="char-style-override-1"><a id="footnote-27518-110-backlink" class="footnote-link" href="#footnote-27518-110">110</a></span>. </p>
			<p class="MLP-text para-style-override-1">„Zítra začnu taky kouřit.“</p>
			<p class="MLP-text para-style-override-1">„Já taky.“</p>
			<p class="MLP-text para-style-override-1">Kývnutí rukou a&nbsp;rozchod co možná pádnými kroky.</p>
			<p class="MLP-text para-style-override-1">Seděl jsem zas nad branou. Vojáci se vraceli v&nbsp;oddílech ze zábranského svého cvičiště&nbsp;– výborně! Ale kupodivu, dnes jsem hleděl na ně s&nbsp;jakous trapnou nechutí. Jindy mne pohled na ně dráždil, pouhý rachot bubnu stačil na rozpoutání nejblysknavější fantasie; i&nbsp;když nebyla, hravě přimyslil jsem si vířivé, unášející zvuky turecké hudby, sebe jsem viděl v&nbsp;čele na frkající brůně<span class="char-style-override-1"><a id="footnote-27518-111-backlink" class="footnote-link" href="#footnote-27518-111">111</a></span>, vracejícího se zrovna z&nbsp;vítězných bitev, za mnou vojáci s&nbsp;veselým hrdinným zpěvem, kolem mne jásající národ, já s&nbsp;nehybnou tváří, kloně jen někdy hlavu, zcela málo. Dnes fantasie jako od včerejška pivo, fádně vyvětralé, z&nbsp;něhož sobě matka vařívala protivnou mně polívku. Hlavě se nechtělo do vítězné výše, jazyk jako by měl lehkou pokrývku hlíny. Když některý z&nbsp;vojáků náhodou pohlídl vzhůru na mne, cuknul můj zrak stranou.</p>
			<p class="MLP-text para-style-override-1">Zahleděl jsem se do kraje. Tiché veselí, jako by na pahorky a&nbsp;do údolí neslyšně padal déšť drobounkého zlata. Přec měl kraj zvláštní elegický tón&nbsp;– zachvěl jsem se vzdor teplému vzduchu.</p>
			<p class="MLP-text para-style-override-1">Pohlédl jsem vzhůru k&nbsp;modrému nebi. Vzpomněl jsem si zas na Márinku.&nbsp;– Mé drahé děvče!&nbsp;– Ale zdálo se mně, že se jí v&nbsp;nynějším okamžiku tak trochu bojím. Myšlenka se uhnula.&nbsp;– Nu ano&nbsp;– sto tisíc křižáků porazil Žižka zrovna houfečkem lidí&nbsp;– rytíř Percival pobil sto ozbrojenců za hodinu&nbsp;– – ale bůh ví, co to je&nbsp;– někdy nemá ani historie přesvědčující sílu&nbsp;– vyvětralé pivo, hlína na jazyku.</p>
			<p class="MLP-text para-style-override-1">Ne&nbsp;– nemožno&nbsp;– nazpět nemožno&nbsp;– buďsi!</p>
			<p class="MLP-text para-style-override-1">Lidí teď už vycházelo z&nbsp;brány víc než dřív. Zrak je sledoval bez myšlenky. Pak začala mimovolně zas pověrčivá hra a&nbsp;rovněž mimovolně jsem teď při ní užíval úskoku. Vsázel jsem při sobě jen na ty, kteří měli rozhodně venkovský šat, a&nbsp;o&nbsp;kterých se mohlo s&nbsp;velkou tedy pravděpodobností soudit, že půjdou spíš vlevo, ven k&nbsp;Podbabě.</p>
			<p class="MLP-text para-style-override-1">Náhlá zimnice mne rozrazila&nbsp;– vstal jsem namáhavě.</p>
			<p class="MLP-text para-style-override-1">Raděj zas na obchůzku! Beztoho volá neúprosná již povinnost.</p>
			<p class="MLP-text para-style-override-1">Když jsem se blížil pádnými kroky&nbsp;– ale cítil jsem sám, že nejsou teď moc pádny&nbsp;– zas k&nbsp;Prokopovi, vcházel právě inspekční důstojník do citadely. Počkáme beztoho, až zase vyjde.</p>
			<p class="MLP-text para-style-override-1">Ale na tváři Prokopa Holého pozoroval jsem úbělovou bledost.</p>
			<p class="MLP-text para-style-override-1">„Pepíku, ty máš strach,“ pravím s&nbsp;upřímným soucitem.</p>
			<p class="MLP-text para-style-override-1">Prokop Holý neodpověděl. Položil ukazováček pravé ruky pod pravé oko a&nbsp;stáhl dolejší klapku tak, že bylo vidět vnitřní červený okraj. Známý to posuněk pražské mládeže, jenž v&nbsp;slova přenesen znamená naprostou negaci.</p>
			<p class="MLP-text para-style-override-1">Proč jen neřekl, že má strach! Mohlo být Rakousko ještě&nbsp;–&nbsp;–</p>
			<p class="MLP-text para-style-override-1">„Jedenáct,“ zajektal Prokop Holý.</p>
			<p class="MLP-text para-style-override-1">Jedenáctá snášela se teplým vzduchem pomalu dolů. Každé bácnutí třepalo se dlouho kolem sluchu a&nbsp;mimoděk jsem pohlédl vzhůru, není-li zvuk ten nějak viditelně ztělesněn. Byly to mohutné rány, které tu odzváněly jednomu z&nbsp;nejstarších a&nbsp;největších státních útvarů evropských!</p>
			<p class="MLP-text para-style-override-1">Ještě jsem pomalu obešel vojenskou posici Mikuláše z&nbsp;Husi a&nbsp;sestupoval pak volným krokem dolů k&nbsp;Prokůpkovi. Zdálo se mně, že musím jeho pozorlivost vrchněvojvůdcovským pokynem nějak ještě zbystřit.</p>
			<p class="MLP-text para-style-override-1">Prokůpek seděl pořád ještě na zábradlí, ale už nekouřil doutníček, mělť teď v&nbsp;klíně plnou čepici švestek. Jedl s&nbsp;velkou chutí a&nbsp;každou pecku vyndal opatrně z&nbsp;úst, vzal ji na ukazováček, opřel o&nbsp;ni palec, švihnul&nbsp;– a&nbsp;už ubíhala hlasitě naříkajíc některá ze slepic, které se procházely na druhé straně silnice. Už byly skoro všechny odběhly do bezpečné vzdálenosti, jen jedna černá ještě zobala hlínu poněkud neopatrně blízko. Právě byl Prokůpek namířil také na ni, když spatřil mne. Střelný palec měl pojednou jiný směr a&nbsp;místo slepice švihla pecka mou bradu tak ostře a&nbsp;štiplavě, jako kdyby ji byl někdo koncem biče přešvih. Prokůpkův obličej zářil blažeností.</p>
			<p class="MLP-text para-style-override-1">„Co to děláš? Ty nedáváš pozor?“</p>
			<p class="MLP-text para-style-override-1">„Já? To víš! Já nemám oči, viď? Chceš?“</p>
			<p class="MLP-text para-style-override-1">„Nemám hlad. Zač jsou?“</p>
			<p class="MLP-text para-style-override-1">„Za osm fuků<span class="char-style-override-1"><a id="footnote-27518-112-backlink" class="footnote-link" href="#footnote-27518-112">112</a></span>. Vem si.“</p>
			<p class="MLP-text para-style-override-1">„Vemu čtyry pro Pepíka.&nbsp;– Pozor! Každý okamžik už může přijít.“</p>
			<p class="MLP-text para-style-override-1">A&nbsp;šel jsem zas vzhůru. Ještě jsem cítil, jak mne švihla pecka bolestně přes ucho, ale neohlédl jsem se, kráčel jsem důstojně dál.</p>
			<p class="MLP-text para-style-override-1">Bylo půl dvanácté, když jsem byl zas u&nbsp;posice Prokopa Holého. Ležel pořád ještě natažen v&nbsp;trávě.</p>
			<p class="MLP-text para-style-override-1">„Tu máš švestky&nbsp;– jsou od Frantíka.“</p>
			<p class="MLP-text para-style-override-1">Prokop Holý odstrčil mou ruku. Položil jsem švestky vedle něho a&nbsp;sebe taky, do trávy naznak.</p>
			<p class="MLP-text para-style-override-1">Nebe bez obláčku. Ale když se tak člověk dívá vzhůru, znenáhla slábne zrak a&nbsp;zdá se, že se ve vzduchu hemží samí šlehající sebou bílí červíci. Nejen plný zrak, také plné tělo měl jsem pomalu červíků těch, krev skákala a&nbsp;zas se zarážela, teď škubnul sebou ten sval, teď zas onen. Jako by roztavené olovo kapalo s&nbsp;nebe.</p>
			<p class="MLP-text para-style-override-1">Obrátil jsem se stranou, tváří k&nbsp;Prokopovi.</p>
			<p class="MLP-text para-style-override-1">Bily tři čtvrtě.</p>
			<p class="MLP-text para-style-override-1">„Ty&nbsp;– poslouchej&nbsp;–“ obrátil se Prokop Holý pojednou ke mně a&nbsp;oči jeho stály v&nbsp;sloup, „jestli nás Pohorák nezradil!“</p>
			<p class="MLP-text para-style-override-1">„To snad ne&nbsp;–“ zakoktal jsem. Ale nedalo mně, vstal jsem a&nbsp;přecházel sem tam. Nejděsnější myšlenky o&nbsp;černé zradě válely se myslí.</p>
			<p class="MLP-text para-style-override-1">Tu pohlédnu křovím k&nbsp;úvozu&nbsp;– úvozem běží Prokůpek vzhůru, co mu nohy stačí.</p>
			<p class="MLP-text para-style-override-1">„Prokůpek!“&nbsp;– a&nbsp;první myšlenka je: utečme!</p>
			<p class="MLP-text para-style-override-1">Prokop Holý je také již na nohou. Z&nbsp;druhé strany kvapí sem Mikuláš z&nbsp;Husi. Viděl též běžícího Prokůpka.</p>
			<p class="MLP-text para-style-override-1">Prokůpek sotva popadá dechu. „Čeledínové pijou tam u&nbsp;krámu kořalku a&nbsp;povídají, že zrovna teď sebral na trhu policajt hokynáře!“</p>
			<p class="MLP-text para-style-override-1">Nikdo neřekl: „To je Pohorák!“ Ale jako když těžký kámen padne mezi ptáky, už jsme byli na všechny strany.</p>
			<p class="MLP-text para-style-override-1">Pádil jsem úvozem dolů, až se hlava třásla. Mžikem jsem byl u&nbsp;Valdštýnské ulice, ale jakýs pud mne hnal dál. Zahnul jsem do ulice Senovážné, řádkové dláždění ubíhalo pod nohama. Již jsem byl u&nbsp;kostela sv.&nbsp;Tomáše a&nbsp;chtěl jsem podloubím kolem náměstí vzhůru&nbsp;– první pilíř minul&nbsp;– vtom běh staven a&nbsp;já se tisknul k&nbsp;pilíři druhému.</p>
			<p class="MLP-text para-style-override-1">Právě policajt zaváděl vedle na strážnici Pohoráka, vozík a&nbsp;psa. Viděl jsem dobře, že Pohorák je mocně dojat. V&nbsp;jeho tváři byl bol nevýslovný.</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Dějepis lidstva měl by nemilou mezeru, kdybychom nevyprávěli, co se stalo s&nbsp;Pohorákem.</p>
			<p class="MLP-text para-style-override-1">Vjížděl téhož dne trochu později než jindy Strahovskou branou do Prahy, ba může se říci, že na hokynářský zvyk a&nbsp;pražský obyčej již velmi pozdě: bylo sedm hodin. Šlo to hopkem vrškovými ulicemi dolů, podsední tahoun, bílý hafan, nemusil táhnout a&nbsp;běžel vesele, náruční tahoun, pan Pohorák, zdržoval vozík a&nbsp;levicí jeho, na voji položenou, škubalo to do výše v&nbsp;pravidelných skoro časových odstavcích.</p>
			<p class="MLP-text para-style-override-1">„Copak dnes tak pozdě, Pohoráku?“ ptal se pecnář<span class="char-style-override-1"><a id="footnote-27518-113-backlink" class="footnote-link" href="#footnote-27518-113">113</a></span> v&nbsp;Hluboké cestě, kouřící pohodlně a&nbsp;vysvléknut z&nbsp;kabátu, venku na chodníku.</p>
			<p class="MLP-text para-style-override-1">„I&nbsp;– byly štace,“ pousmál se Pohorák a&nbsp;zarazil s&nbsp;dlouhým „prrr“ vozík. Sáhl do pravé kapsy, vyndal slámou opletenou lahvičku s&nbsp;kmínovkou a&nbsp;podával ji pecnářovi. „Nezavdáme si?“</p>
			<p class="MLP-text para-style-override-1">„Děkuju, já už jsem ráno svou vysrk.“</p>
			<p class="MLP-text para-style-override-1">„Já taky, ale lepších pět otčenášů než jeden.“ A&nbsp;Pohorák si přihnul ke dnu, zastrčil prázdnou láhev, kývnul a&nbsp;drnčil dál.</p>
			<p class="MLP-text para-style-override-1">Na Selském trhu už bylo plno. Policajt vodí Pohoráka s&nbsp;vozíkem sem a&nbsp;tam, Pohorák se s&nbsp;„panem kaprálem“ neúnavně hádá, konečně nalezeno místo. Někdy míval Pohorák na trh také zajíce, máslo, vejce mimo drůbež, dnes měl jen zabité slepice a&nbsp;holuby. Drůbežnictví bylo jeho hlavním obchodem. Pohorák byl tím zvláštním, ne valně příjemným zápachem, jaký domácí drůbež má, celý prosáklý, atmosféra kolem něho měla na několik kroků zcela určitý ráz svůj.</p>
			<p class="MLP-text para-style-override-1">Pohorák byl již silně přes padesát. Učinil-li sobě čtenář dle něčeho dříve proneseného ponětí, že Pohorák vynikal jakous postavou mohutnou, lituju, že musím obrazotvornosti jeho dát zcela určité meze. Pohorák nevypadal tak, jako by se v&nbsp;jízdárně chtěl s&nbsp;herkuly rvát o&nbsp;cenu. Byl postavy málo nadprostřední, k&nbsp;týlu poněkud nahrblé, a&nbsp;víc suše kostnaté než složité. Jeho suché tváře byly neštovicovými důlky tak zďobány, že by dobrosrdečnější člověk byl snadno mohl připadnouti na myšlenku poradit mu, aby si tváře dal trochu vydláždit. Na těle měl Pohorák drobně kostkovaný, modravý kabát, jenž ale na některých místech, hlavně na zádech pod límcem a&nbsp;na levém rameně vypadal už jako nekostkované vyschlé bláto, pak umouněné hnědé pantalony<span class="char-style-override-1"><a id="footnote-27518-114-backlink" class="footnote-link" href="#footnote-27518-114">114</a></span>, dole vždy hezky vyhrnuté, třeba by nebylo pršelo už od osmi neděl. Hlavu kryla v&nbsp;zimě v&nbsp;létě soukenná, temná čepice, z&nbsp;jejíhož lemu vyčuhovala zastrčená akcízová poleta<span class="char-style-override-1"><a id="footnote-27518-115-backlink" class="footnote-link" href="#footnote-27518-115">115</a></span>.</p>
			<p class="MLP-text para-style-override-1">Pohorák ustlal slámy pod vozík do stínu a&nbsp;pes se na ni stočil. Pak vyndal a&nbsp;rozložil po vozíku své zboží. A&nbsp;pak se trochu narovnal a&nbsp;rozhlídl.</p>
			<p class="MLP-text para-style-override-1">„Panenko,“ oslovil vedlejší as šedesátiletou prodavačku, „dejte mi tu trochu pozor, jo? Cesta mně vytrávila&nbsp;– jen hrníček bryndy!“</p>
			<p class="MLP-text para-style-override-1">Zašel k&nbsp;blízkému kavárníkovi a&nbsp;vypil hrneček. Pak šel o&nbsp;tři kroky dál ke kořalečníkovi, vysrknul dvě štamprle samožitné a&nbsp;vstrčil lahvičku pro zásobu do kapsy. Pak koupil dvě makové housky, jednu pro sebe, jednu pro psa, a&nbsp;teď je zas u&nbsp;svého vozíku.</p>
			<p class="MLP-text para-style-override-1">„Vpravo, nebo vlevo?“ ptala se půjčovačka nízkých stoliček. Pohorák ukázal mlčky prstem, dal ženě dobrák a&nbsp;usednul. Ruka vjela do levé kapsy u&nbsp;kabátu a&nbsp;vyňala dýmku a&nbsp;sáček. Šňůra sáčku se roztočila, dýmka nacpala, z&nbsp;pravé kapsy u&nbsp;vesty objevila se škatulka sirek a&nbsp;Pohorák bafnul. Chutnalo. A&nbsp;teď se rozhlídl po svém zboží.</p>
			<p class="MLP-text para-style-override-1">„Kuřata dám po dvou dvacetnících, holuby po jednom,“ bručí pro sebe a&nbsp;bafá.</p>
			<p class="MLP-text para-style-override-1">Přistoupil zavalitý pan starý. Pan starý nebo paní stará čili sládek nebo sládková poznají se neomylně dle toho, že za nimi služka nese putnu s&nbsp;měděnými obručemi.</p>
			<p class="MLP-text para-style-override-1">„Zač máte ta kuřata?“</p>
			<p class="MLP-text para-style-override-1">„Zač je mám?“ mínil pohodlně Pohorák a&nbsp;přendal dýmku do druhého koutu. „To bych byl hloupý, abych to řekl. Ale prodávám je po čtyřiceti dobrých.“</p>
			<p class="MLP-text para-style-override-1">„I&nbsp;jděte, blázne, co vám napadá. Po dvaatřicíti. Chcete? Vezmu jich šest.“</p>
			<p class="MLP-text para-style-override-1">Pohorák zavrtí jen mlčky hlavou, usedne zas a&nbsp;bafá. Pan starý se vzdálil.</p>
			<p class="MLP-text para-style-override-1">„Pohoráku, dnes to za to neprodáte,“ míní sousední prodavačka, kterou byl dřív nazval „panenkou“. „Nedržte se, je toho moc v&nbsp;trhu.“</p>
			<p class="MLP-text para-style-override-1">„I&nbsp;co je ti, babo jedu, do toho! Já si prodám, zač chci. Hleď si svých vápenných pukavců, Pohoráka nebudeš učit prodávat!&nbsp;– Já, kdybych neprodal nic, mám dnes už výdělek v&nbsp;kapse,“ dodal po chvilce, vyndal z&nbsp;vesty několik zlatek a&nbsp;třepal jimi ve vzduchu.</p>
			<p class="MLP-text para-style-override-1">Panenka mlčí. Pohorák už taky, bylť zlost svou spláknul kořalkou.</p>
			<p class="MLP-text para-style-override-1">Paní se služkou.</p>
			<p class="MLP-text para-style-override-1">„Po čem jsou kuřata?“</p>
			<p class="MLP-text para-style-override-1">„Po čtyřiceti.“</p>
			<p class="MLP-text para-style-override-1">„Tak drahý! Po pětatřiceti.&nbsp;– Nejsou?“</p>
			<p class="MLP-text para-style-override-1">Pohorák mlčí.</p>
			<p class="MLP-text para-style-override-1">„No&nbsp;– nebuďte tak umíněný.“</p>
			<p class="MLP-text para-style-override-1">„Eh co, já za to nemůžu&nbsp;– já jsem si postavil hlavu a&nbsp;konec&nbsp;– jinač nejsou!“</p>
			<p class="MLP-text para-style-override-1">„Milostpaní, pojďme dál,“ pobízí služka, „vždyť jsou beztoho skoro zeleny.“</p>
			<p class="MLP-text para-style-override-1">„Co&nbsp;– zeleny&nbsp;– ty jsi zelena&nbsp;– ty košťále!&nbsp;– Moje kuřata hrajou všechny barvy,“ vzal několik kuřat za nožičky a&nbsp;točí jimi ve vzduchu. „Ichuchu!“ Veškeré panenky kolem dají se do hlasitého smíchu. Pohorák zapíjí zlost.</p>
			<p class="MLP-text para-style-override-1">A&nbsp;tak to jde dál.</p>
			<p class="MLP-text para-style-override-1">Trh řídne. Holubi a&nbsp;kuřata Pohorákova jsou napořád nedotknuta. Někdy se koukne Pohorák, jakoby tázavě, přec po svém vozíku, a&nbsp;pak si zabručí: „Můžu já za svou hlavu?“</p>
			<p class="MLP-text para-style-override-1">Kořalka začíná zvolna působit.</p>
			<p class="MLP-text para-style-override-1">Přichází uzenkář. „Horky! Horky!“</p>
			<p class="MLP-text para-style-override-1">„Dej sem jeden!“ Pohorák vezme párek a&nbsp;sní jej. Mezitím prodává uzenkář u&nbsp;vedlejších hokyň. Za chvilku se vrací k&nbsp;Pohorákovi.</p>
			<p class="MLP-text para-style-override-1">„Pantáto, tři dobráky za párek.“</p>
			<p class="MLP-text para-style-override-1">„Za jaký?“</p>
			<p class="MLP-text para-style-override-1">Hokyně protější: „Vždyť jste jej teď sněd.“</p>
			<p class="MLP-text para-style-override-1">„Já že sněd uzenku? To jste všichni blázni!“ </p>
			<p class="MLP-text para-style-override-1">Hádka. Pohorák kleje. Uzenář šermuje háčkem ve vzduchu a&nbsp;volá policajta.</p>
			<p class="MLP-text para-style-override-1">Policajt: „Měl jste párek?“</p>
			<p class="MLP-text para-style-override-1">Pohorák vytřeštil na něho oči. „Měl.“</p>
			<p class="MLP-text para-style-override-1">„Tak zaplaťte!“</p>
			<p class="MLP-text para-style-override-1">„To se rozumí!&nbsp;– Teď jsem se zrovna upamatoval&nbsp;– vědí, pane kaprál&nbsp;– jsem starý chlap&nbsp;– mám už divnou hlavu.“</p>
			<p class="MLP-text para-style-override-1">V&nbsp;okolí smích. Ale Pohorák zasmušile sedá, několikrát pro sebe zaběduje: „Ta hlava&nbsp;– ta hlava!“&nbsp;– pak dopije lahvičku a&nbsp;kouří.</p>
			<p class="MLP-text para-style-override-1">Slunce praží nemilosrdně. Pohorákovi je nevolno. Pohlédl na psa, kterak v&nbsp;stínu pod vozem spí&nbsp;– pomalu se sebere, přikryje kuřata a&nbsp;holuby plachetkou&nbsp;– vleze pod vozík	&nbsp;–&nbsp;–</p>
			<p class="MLP-text para-style-override-1">Už i&nbsp;„paní kejvavá“, poslední to codenní<span class="char-style-override-1"><a id="footnote-27518-116-backlink" class="footnote-link" href="#footnote-27518-116">116</a></span> kupec, odnesla svůj nákup. Nůše a&nbsp;víka mizí, hokyně odnášejí své bedny s&nbsp;vejci. Policajt obchází a&nbsp;pobízí: „Sklízet!“</p>
			<p class="MLP-text para-style-override-1">Teď stanul před vozíkem Pohorákovým.</p>
			<p class="MLP-text para-style-override-1">„Sklízet, kdo je od vozíku,“ a&nbsp;chytil za vůz. Temné vrčení pod vozem. Policajt nahlédne tam a&nbsp;vidí Pohoráka, jak maje čepici pod hlavou, pokojně na slámě spí. „Pohoráku, vstávat!“ a&nbsp;zatáhl jej za nohu.</p>
			<p class="MLP-text para-style-override-1">Vtom pes vyskočil a&nbsp;škubnul vozíkem stranou tak, že kolo šlo Pohorákovi přes ruku. Pohorák spí dál. Policajt se usmál.</p>
			<p class="MLP-text para-style-override-1">„Poslouchejte, polejte ho trochu,“ volá na jednoho z&nbsp;metařů, kteří začali již svou činnost. Chlamst! a&nbsp;půl konve vody vychrlilo se na nebohou hlavu Pohorákovu.</p>
			<p class="MLP-text para-style-override-1">Pohorák sebou škubnul, usedl a&nbsp;protírá si oči.</p>
			<p class="MLP-text para-style-override-1">„Vstaňte!“</p>
			<p class="MLP-text para-style-override-1">Pohorák pomalu vstává. „Jsem nějak celý zmalátnělý&nbsp;– už jsem stár na to dření&nbsp;–“</p>
			<p class="MLP-text para-style-override-1">„No tak půjdete, staroušku, se mnou. Tam se vyspíte.“</p>
			<p class="MLP-text para-style-override-1">„No, jak poroučejí.“ A&nbsp;Pohorák se chytil za voj a&nbsp;šel, kam ho vedl policajt, s&nbsp;hlubokým žalem v&nbsp;srdci.</p>
			<p class="MLP-hvezdicky para-style-override-1">*&nbsp;*&nbsp;*</p>
			<p class="MLP-text-bez1radku para-style-override-1">Na půdě u&nbsp;Rumpálů rozechvělá schůze. Vzájemné se zapřisáhnutí, že k&nbsp;zradě nedojde nikdy a&nbsp;nikdy. Referát Jana Žižky z&nbsp;Trocnova: „Viděl jsem ho, jak tady stojím&nbsp;– škubalo to mnou, ale nemoh jsem mu pomoci!“&nbsp;– Jen Mikuláš z&nbsp;Husi scházel při schůzi, byl už na cestě k&nbsp;rakovnickým lesům.</p>
			<p class="MLP-text para-style-override-1">Konec smrtelných úzkostí o&nbsp;šesté hodině k&nbsp;večeru. Namáhavě vlíkl Pohorák svůj vozík do vrchu a&nbsp;zastavil u&nbsp;krámu Rumpálovic. Prokop Holý naslouchal s&nbsp;bušícím srdcem za skleněnými, z&nbsp;krámu do bytu vedoucími dveřmi.</p>
			<p class="MLP-text para-style-override-1">„Přišlo mně zle&nbsp;– musili mne zavést a&nbsp;tam jsem se trochu vyspal.&nbsp;– Musím zůstat přes noc v&nbsp;širokém dvoře&nbsp;– byl dnes bídný trh&nbsp;– snad bude zítra lepší&nbsp;–“</p>
			<p class="MLP-text para-style-override-1">O&nbsp;několik dní později nalezena v&nbsp;koutě vedle kašny nová bambitka. Nikdo nevěděl, jak tam přišla, a&nbsp;mluvily se divné věci.</p>
			<p class="MLP-text para-style-override-1">A&nbsp;teprv as za čtyry neděle přitočil se Prokop Holý k&nbsp;Pohorákovi, táhnoucímu prázdný vozík z&nbsp;trhu, a&nbsp;ptal se ho: „Pohoráku, kam jste dal těch šest zlatých?“</p>
			<p class="MLP-text para-style-override-1">Pohorák zastavil. „Jakých šest zlatých?“</p>
			<p class="MLP-text para-style-override-1">„No víte, co jsem vám dal, abyste nám&nbsp;– abyste mně koupil trochu prachu.“</p>
			<p class="MLP-text para-style-override-1">„Mně šest zlatých?&nbsp;– Josífku, Josífku&nbsp;– mně se zdá, že zkoušíte staré lidi&nbsp;– staré lidi zkoušet, to je hřích!“ a&nbsp;vyzdvihl kárně prst pravé ruky.</p>
<p class="MLP-text para-style-override-1">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou para-style-override-12"><a id="footnote-27518-106" class="footnote-anchor" href="#footnote-27518-106-backlink">106</a> <span> Žák prvního ročníku gymnázia (primán). </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-107" class="footnote-anchor" href="#footnote-27518-107-backlink">107</a> <span> Vážících libru, tedy asi 0,5 kg. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-108" class="footnote-anchor" href="#footnote-27518-108-backlink">108</a> <span> Sousto žvýkacího tabáku. </span><span class="char-style-override-2">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-109" class="footnote-anchor" href="#footnote-27518-109-backlink">109</a> <span> Rebelie, vzpoura. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-110" class="footnote-anchor" href="#footnote-27518-110-backlink">110</a> <span> Trojník, troník – drobná mince v&nbsp;hodnotě tří haléřů. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-111" class="footnote-anchor" href="#footnote-27518-111-backlink">111</a> <span> Bílý kůň, bělouš. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-112" class="footnote-anchor" href="#footnote-27518-112-backlink">112</a> <span> Drobný peníz, krejcar. </span><span class="MLP-znak-kurziva-9b char-style-override-3">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-113" class="footnote-anchor" href="#footnote-27518-113-backlink">113</a> <span> Pekař pečící pecny (chleba). </span><span class="char-style-override-2">Pozn. red.</span><span class="char-style-override-2"></span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-114" class="footnote-anchor" href="#footnote-27518-114-backlink">114</a> <span> Dlouhé pánské kalhoty. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-115" class="footnote-anchor" href="#footnote-27518-115-backlink">115</a> <span> Úřední potvrzení o zaplacení daně z&nbsp;dovozu potravin. </span><span class="char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou para-style-override-12"><a id="footnote-27518-116" class="footnote-anchor" href="#footnote-27518-116-backlink">116</a> <span> Každodenní. </span><span class="char-style-override-2">Pozn. red.</span></p>
				</div>
			</div>
		</div>
</body>
</html>