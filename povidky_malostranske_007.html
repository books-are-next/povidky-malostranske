<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Pan Ryšánek a&nbsp;pan Schlegl">
    <meta name="apple-mobile-web-app-capable" content="yes">
    <title>Pan Ryšánek a&nbsp;pan Schlegl • Povídky malostranské</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_malostranske_006.html">
    <link rel="next" href="./povidky_malostranske_008.html">
    <meta name="nb-order" content="3">
    <link rel="self" href="povidky_malostranske_007.html">
    <meta name="nb-identifier" content="neruda-povidky-malostranske-0bb92d9">
    <meta name="nb-role" content="chapter">
  </head>
  <body data-nb-words="3119" data-nb-chars="18413" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="povidky_malostranske_006.html">Týden v&nbsp;tichém domě</a>
          <ol class="headings-toc">
            <li><a href="povidky_malostranske_006.html#i-vkošili">I. V&nbsp;košili</a></li>
            <li><a href="povidky_malostranske_006.html#ii-dům-senbspzvětší-části-probudil">II. Dům se&nbsp;z&nbsp;větší části probudil</a></li>
            <li><a href="povidky_malostranske_006.html#iii-vrodině-pana-domácího">III. V&nbsp;rodině pana domácího</a></li>
            <li><a href="povidky_malostranske_006.html#iv-monolog-lyrický">IV. Monolog lyrický</a></li>
            <li><a href="povidky_malostranske_006.html#v-starý-mládenec-všeho-štěstí-vejlupek">V. Starý mládenec&nbsp;– všeho štěstí vejlupek</a></li>
            <li><a href="povidky_malostranske_006.html#vi-rukopis-amračno">VI. Rukopis a&nbsp;mračno</a></li>
            <li><a href="povidky_malostranske_006.html#vii-kousky-zápisků-praktikantových">VII. Kousky zápisků praktikantových</a></li>
            <li><a href="povidky_malostranske_006.html#viii-při-pohřbu">VIII. Při pohřbu</a></li>
            <li><a href="povidky_malostranske_006.html#ix-další-doklad-pořekadla">IX. Další doklad pořekadla</a></li>
            <li><a href="povidky_malostranske_006.html#x-vdobě-rozechvění">X. V&nbsp;době rozechvění</a></li>
            <li><a href="povidky_malostranske_006.html#xi-prvotina-novelistická-která-prosí-zanbsplaskavé-shovění">XI. Prvotina novelistická, která prosí za&nbsp;laskavé shovění</a></li>
            <li><a href="povidky_malostranske_006.html#xii-pět-minut-ponbspkoncertu">XII. Pět minut po&nbsp;koncertu</a></li>
            <li><a href="povidky_malostranske_006.html#xiii-ponbsptahu">XIII. Po&nbsp;tahu</a></li>
            <li><a href="povidky_malostranske_006.html#xiv-zněžné-domácnosti">XIV. Z&nbsp;něžné domácnosti</a></li>
            <li><a href="povidky_malostranske_006.html#xv-konec-téhodne">XV. Konec téhodne</a></li>
          </ol>
        </li>
        <li><a href="povidky_malostranske_007.html">Pan Ryšánek a&nbsp;pan Schlegl</a>
          <ol class="headings-toc">
            <li><a href="povidky_malostranske_007.html#i">I</a></li>
            <li><a href="povidky_malostranske_007.html#ii">II</a></li>
          </ol>
        </li>
        <li><a href="povidky_malostranske_008.html">Přivedla žebráka na mizinu</a></li>
        <li><a href="povidky_malostranske_009.html">O&nbsp;měkkém srdci paní Rusky</a></li>
        <li><a href="povidky_malostranske_010.html">Večerní šplechty</a></li>
        <li><a href="povidky_malostranske_011.html">Doktor Kazisvět</a></li>
        <li><a href="povidky_malostranske_012.html">Hastrman</a></li>
        <li><a href="povidky_malostranske_013.html">Jak si nakouřil pan Vorel pěnovku</a></li>
        <li><a href="povidky_malostranske_014.html">U&nbsp;Tří lilií</a></li>
        <li><a href="povidky_malostranske_015.html">Svatováclavská mše</a></li>
        <li><a href="povidky_malostranske_016.html">Jak to přišlo,že dne 20.&nbsp;srpna roku 1849, o&nbsp;půl jedné s&nbsp;poledne,Rakousko nebylo rozbořeno</a></li>
        <li><a href="povidky_malostranske_017.html">Psáno o&nbsp;letošních Dušičkách</a></li>
        <li><a href="povidky_malostranske_018.html">Figurky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_malostranske_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="25"><span class="idea" data-nb-ref-number="1" id="idea1" data-nb-words="5" data-nb-chars="25">Pan Ryšánek a&nbsp;pan Schlegl</span></h1>
        <p class="chunk" data-nb-ref-number="2" data-nb-words="1" data-nb-chars="4"><span class="idea" data-nb-ref-number="2" id="idea2" data-nb-words="1" data-nb-chars="4">1875</span></p>
        <h2 id="i" class="chunk" data-nb-ref-number="3" data-nb-words="1" data-nb-chars="1"><span class="idea" data-nb-ref-number="3" id="idea3" data-nb-words="1" data-nb-chars="1">I</span></h2>
        <p class="chunk" data-nb-ref-number="4" data-nb-words="134" data-nb-chars="900"><span class="idea" data-nb-ref-number="4" id="idea4" data-nb-words="134" data-nb-chars="900">Bylo by&nbsp;směšné, kdybych pochyboval, že&nbsp;některý z&nbsp;mých čtenářů nezná malostranský hostinec U&nbsp;Štajniců. Přední to&nbsp;tamější restaurace: první dům za&nbsp;mosteckou věží vlevo, roh ulice Mostecké a&nbsp;Lázeňské, velká okna, skleněné velké dveře. Jediná restaurace, která se&nbsp;směle postavila do&nbsp;nejveřejnější ulice, otvírajíc se&nbsp;k&nbsp;tomu ještě přímo na&nbsp;chodník&nbsp;– všechny restaurace ostatní jsou buď ve&nbsp;vedlejších ulicích, nebo se&nbsp;do&nbsp;nich vchází domem, nebo mají alespoň před sebou podloubí, v&nbsp;pravé malostranské skromnosti. Proto také pravý Malostraňák, syn těch tichých, zamlklých ulic, plných poetických zákoutí, k&nbsp;Štajnicům nejde. Chodí tam vyšší úředníci, profesoři, důstojníci, jež tam na&nbsp;Malou Stranu zavála náhoda a&nbsp;brzy snad zase odtamtud odvěje, s&nbsp;nimi pak jen málo ještě pensistů, několik starých, bohatých domácích pánů, kteří živnost svou dávno již odevzdali jiným, a&nbsp;dost. Ráz byrokraticko-aristokratický.</span></p>
        <p class="chunk" data-nb-ref-number="5" data-nb-words="236" data-nb-chars="1470"><span class="idea" data-nb-ref-number="5" id="idea5" data-nb-words="236" data-nb-chars="1470">Již před lety, když jsem byl ještě drobným gymnasistou, byla společnost u&nbsp;Štajniců podobného výlučného rázu, přec ale v&nbsp;jistém ohledu jiná. Abych zkrátka řekl, byl to&nbsp;malostranský Olymp, kde se&nbsp;scházeli malostranští bohové. Je&nbsp;to&nbsp;zcela bezpečné faktum z&nbsp;historie, že&nbsp;bohové vyrůstají přímo ze&nbsp;svého lidu. Jehovah byl bůh zamračený, zlý a&nbsp;mstivý, ukrutný a&nbsp;krvežíznivý, jako celý národ židovský. Řečtí bohové byli elegantní a&nbsp;duchaplní, krásní a&nbsp;veselí, Helénové ve&nbsp;všem všudy. Slovanští bohové&nbsp;– pardon, my&nbsp;Slované neměli dost plastické síly ani na&nbsp;ustrojení velkých států, ani na&nbsp;vytvoření zcela určitých bohů, naši bývalí bohové jsou nám dnes vzdor Erbenům a&nbsp;Kostomarovým pořád ještě mlhavou skupinou, samá měkkost, samá neurčitost. Ale snad někdy napíšu článek zvláštní, to&nbsp;se&nbsp;rozumí, že&nbsp;schválně duchaplný, o&nbsp;té paralele boho-lidské, zde chci jen říci, že&nbsp;bohové scházející se&nbsp;u&nbsp;Štajniců byli nade všechnu pochybnost praví bohové malostranští. Malá Strana&nbsp;– beru domy i&nbsp;lid&nbsp;– má&nbsp;cosi tichého, důstojného, starobného, řekněme i&nbsp;podřímlého do&nbsp;sebe, a&nbsp;v&nbsp;to vše byli také vhaleni oni páni, i&nbsp;v&nbsp;tu podřímlost. Arci byli to&nbsp;také úředníci, vojíni, profesoři, pensisté jako dnes, ale tenkrát ještě nesmýkalo se&nbsp;úřednictvem a&nbsp;vojskem tak ze&nbsp;země do&nbsp;země, otec dovedl syna v&nbsp;Praze nechat vystudovat, pomohl mu&nbsp;tu&nbsp;do&nbsp;úřadu, udržel ho&nbsp;tu&nbsp;protekcí napořád. Když postáli někteří ti&nbsp;štajnicovští hosté chvilku spolu venku na&nbsp;chodníku, pozdravil je&nbsp;každý kolemjdoucí občan, znal je.</span></p>
        <p class="chunk" data-nb-ref-number="6" data-nb-words="65" data-nb-chars="334"><span class="idea" data-nb-ref-number="6" id="idea6" data-nb-words="65" data-nb-chars="334">Nám gymnasistům byl ale Olymp u&nbsp;Štajniců tím více Olympem, že&nbsp;na&nbsp;něm byli také všichni naši staří profesoři. Staří! Nač říkat staří! Znal jsem je&nbsp;všechny dobře, ty&nbsp;bohy naší milé Malé Strany, a&nbsp;zdálo se&nbsp;mi&nbsp;vždy, že&nbsp;z&nbsp;nich ze&nbsp;všech nebyl ani jediný nikdy mlád&nbsp;– či&nbsp;vlastně že&nbsp;vypadali již co&nbsp;děti asi zrovna tak, jen snad o&nbsp;něco menší.</span></p>
        <p class="chunk" data-nb-ref-number="7" data-nb-words="107" data-nb-chars="604"><span class="idea" data-nb-ref-number="7" id="idea7" data-nb-words="107" data-nb-chars="604">Vidím je&nbsp;všechny před sebou jako dnes! Předně pan apelační rada. Dlouhý, suchý a&nbsp;nesmírně vážený. Byl ještě v&nbsp;úřadě činný, ale nedovedl jsem se&nbsp;nikdy domyslit, jaká as&nbsp;je&nbsp;ta&nbsp;činnost jeho. Když jsme šli o&nbsp;desáté dopoledne ze&nbsp;školy, vycházel teprv ze&nbsp;svého domu v&nbsp;Karmelitánské ulici a&nbsp;šel vážně do&nbsp;ulice Ostruhové, do&nbsp;vinárny Čardovy. Když jsme měli ve&nbsp;čtvrtek odpůldne prázdno a&nbsp;vztekali se&nbsp;po&nbsp;Mariánských hradbách, procházel on&nbsp;se&nbsp;tu&nbsp;v&nbsp;sadech. A&nbsp;o&nbsp;páté odpůldne vcházel již k&nbsp;Štajnicům. Umiňoval jsem si&nbsp;pevně, že&nbsp;budu pilný a&nbsp;že se&nbsp;stanu také takovým apelačním radou, ale pak jsem na&nbsp;to&nbsp;nějak zapomněl.</span></p>
        <p class="chunk" data-nb-ref-number="8" data-nb-words="131" data-nb-chars="809"><span class="idea" data-nb-ref-number="8" id="idea8" data-nb-words="131" data-nb-chars="809">Pak jednooký pan hrabě. Na&nbsp;Malé Straně nebyla o&nbsp;hrabata sice nikdy nouze, ale ten jednooký byl nejspíš jediný, který chodil do&nbsp;malostranského hostince, alespoň tenkrát. Velký, kostnatý, svěže červené barvy, kratičkých bílých vlasů, s&nbsp;černou sponkou přes levé oko. Stával před Štajnici na&nbsp;chodníku třeba dvě hodiny, a&nbsp;když jsem musil kolem něho, šel jsem obloukem. Ona totiž příroda dala šlechticům jistý profil, kterému se&nbsp;říká aristokratický a&nbsp;jenž je&nbsp;činí velmi podobny dravým ptákům. Pan hrabě mně také vskutku připadal jako ten sokol, který s&nbsp;ukrutnou důsledností denně vždy o&nbsp;dvanácté v&nbsp;polednách s&nbsp;uloveným holubem na&nbsp;svatomikulášskou báň zasedal a&nbsp;zde svou kořist rval, že&nbsp;peří z&nbsp;ní až&nbsp;dolů na&nbsp;náměstí lítalo. Chodil jsem kolem pana hraběte tedy obloukem, měl jsem nejasný strach, že&nbsp;mne klofne hlavou.</span></p>
        <p class="chunk" data-nb-ref-number="9" data-nb-words="94" data-nb-chars="554"><span class="idea" data-nb-ref-number="9" id="idea9" data-nb-words="94" data-nb-chars="554">Pak tlustý pan štábní lékař, ještě nikoli přestárlý, ale již na&nbsp;výslužbě. Povídalo se&nbsp;o&nbsp;něm, když jakás velmi vysoká osobnost kdys prohlížela pražské nemocnice a&nbsp;ledacos podotýkala, on&nbsp;že&nbsp;té&nbsp;vysoké osobnosti řekl, že&nbsp;ničemu nerozumí. Dán proto do&nbsp;výslužby a&nbsp;zároveň do&nbsp;naší lásky, neboť my&nbsp;hoši měli jsme tlustého toho pána pak za&nbsp;hotového revolucionáře. Byl ale také přívětivý, švitorný. Když potkal hocha, který se&nbsp;mu&nbsp;líbil&nbsp;– hoch ten mohl být také děvčetem&nbsp;–, zastavil ho, pohladil ho&nbsp;po&nbsp;tváři a&nbsp;pak mu&nbsp;řekl: „Pozdravuj doma tatínka,“ třeba ho&nbsp;neznal.</span></p>
        <p class="chunk" data-nb-ref-number="10" data-nb-words="142" data-nb-chars="806"><span class="idea" data-nb-ref-number="10" id="idea10" data-nb-words="142" data-nb-chars="806">Pak&nbsp;– ale ne! Ti&nbsp;všichni staří zestárli znenáhla ještě více a&nbsp;pak umřeli&nbsp;– nevyvolávejme stíny z&nbsp;hrobů. Vzpomínám s&nbsp;rozkoší na&nbsp;ty&nbsp;hrdé chvíle, které jsem mezi nimi trávil, na&nbsp;ten pocit samostatnosti, mužnosti, ano velkosti, když jsem, stav se&nbsp;posluchačem vysokých škol, po&nbsp;prvé a&nbsp;bez bázně před profesory vstoupil k&nbsp;Štajnicům mezi ty&nbsp;bytosti vznešené. Mnoho si&nbsp;mne nevšímaly, to&nbsp;je&nbsp;pravda. Abych tak řekl, skoro nic. Jen jednou se&nbsp;v&nbsp;běhu několika neděl stalo, že&nbsp;pan štábní lékař, jda kolem mého stolku již domů, řekl ke&nbsp;mně: „Ano, ano, mladý muži, pivo dnes nestojí za&nbsp;nic, ať&nbsp;si&nbsp;říkají ti&nbsp;tam, co&nbsp;chtějí!“ a&nbsp;přitom kývnul hlavou pohrdlivě nazad po&nbsp;těch, s&nbsp;kterými byl právě seděl. Hotový Brutus! Troufám si&nbsp;tvrdit, že&nbsp;by&nbsp;po&nbsp;případu i&nbsp;samému Caesarovi byl dovedl vrhnout do&nbsp;tváře urážku, že&nbsp;nerozumí pivu.</span></p>
        <p class="chunk" data-nb-ref-number="11" data-nb-words="54" data-nb-chars="300"><span class="idea" data-nb-ref-number="11" id="idea11" data-nb-words="54" data-nb-chars="300">Zato jsem sobě všímal já&nbsp;jich. Mnoho jsem od&nbsp;nich neslyšel, ale mnoho jsem na&nbsp;nich pozoroval. Považuju se&nbsp;jen za&nbsp;chudou kopii bytostí těch, ale cokoliv je&nbsp;na&nbsp;mně vznešeného, od&nbsp;nich to&nbsp;mám. Přede všemi však zůstanou mně nezapomenutelni mužové dva, ti&nbsp;se&nbsp;vryli v&nbsp;srdce mého. Pan Ryšánek a&nbsp;pan Schlegl.</span></p>
        <p class="chunk" data-nb-ref-number="12" data-nb-words="20" data-nb-chars="99"><span class="idea" data-nb-ref-number="12" id="idea12" data-nb-words="20" data-nb-chars="99">Ti&nbsp;dva se&nbsp;nemohli ani cítit.&nbsp;– Ale již musím prosit zase za&nbsp;odpuštění, já&nbsp;raděj o&nbsp;nich začnu jinak.</span></p>
        <p class="chunk" data-nb-ref-number="13" data-nb-words="77" data-nb-chars="434"><span class="idea" data-nb-ref-number="13" id="idea13" data-nb-words="77" data-nb-chars="434">Když se&nbsp;vstoupí k&nbsp;Štajnicům z&nbsp;ulice Mostecké, jsou v&nbsp;přední místnosti, kde kulečníky stojí, vpravo tři okna, která hledí do&nbsp;ulice Lázeňské. Do&nbsp;výklenku každého toho okna postaven malý stolek a&nbsp;k&nbsp;němu lavička do&nbsp;podkovy; mají tu&nbsp;vždy tři lidé místo, jeden zády k&nbsp;oknu, druzí dva na&nbsp;koncích podkovy proti sobě, nebo kdyby se&nbsp;těmto zachtělo také sedět zády k&nbsp;oknu, sedí pak tedy obličejem ke&nbsp;kulečníku obráceným a&nbsp;baví se&nbsp;díváním na&nbsp;hru.</span></p>
        <p class="chunk" data-nb-ref-number="14" data-nb-words="156" data-nb-chars="863"><span class="idea" data-nb-ref-number="14" id="idea14" data-nb-words="156" data-nb-chars="863">V&nbsp;třetím tom okně od&nbsp;vchodu vpravo seděli všeobecně vážení občané pan Ryšánek a&nbsp;pan Schlegl den co&nbsp;den navečer vždy od&nbsp;šesti do&nbsp;osmi. Místo jejich bylo vždy pro ně&nbsp;prázdno; aby se&nbsp;byl snad někdo jiný odvážil zasednout kdy místo někomu navyklé, to&nbsp;patřilo vůbec k&nbsp;věcem, jež řádný a&nbsp;mravný Malostraňák byl by&nbsp;od&nbsp;sebe odmítl rozhodně co&nbsp;přímou nemožnost, poněvadž&nbsp;– nu&nbsp;poněvadž se&nbsp;to&nbsp;nedalo ani myslet. Místo zrovna u&nbsp;okna zůstalo vždy prázdno, pan Schlegl seděl na&nbsp;tom konci podkůvky, který je&nbsp;blíž vchodu, pan Ryšánek na&nbsp;konci protějším, loket od&nbsp;sebe. Oba seděli vždy odvráceni od&nbsp;okna, a&nbsp;tedy napolo také odvráceni od&nbsp;stolku i&nbsp;od sebe a&nbsp;dívali se&nbsp;na&nbsp;kulečník; k&nbsp;stolku se&nbsp;obrátili, jen když se&nbsp;chtěli napít nebo dýmku si&nbsp;nacpat. Jedenáct let již zasedali tak den co&nbsp;den. A&nbsp;po těch jedenácte let nepromluvili na&nbsp;sebe ani slova, ba&nbsp;ani si&nbsp;jeden druhého nevšimnul.</span></p>
        <p class="chunk" data-nb-ref-number="15" data-nb-words="66" data-nb-chars="414"><span class="idea" data-nb-ref-number="15" id="idea15" data-nb-words="66" data-nb-chars="414">Po&nbsp;Malé Straně byla známa krutá zášť, v&nbsp;jaké měl jeden druhého. Nepřátelství mezi nimi bylo staré a&nbsp;nesmiřitelné. Také byla známa příčina. Prapůvod všeho zlého, ženská. Milovali tutéž. Napřed se&nbsp;byla klonila k&nbsp;panu Ryšánkovi, jenž byl již déle obchodníkem samostatným, pak spočívala netušeným obratem náhle v&nbsp;objetí pana Schlegla. Snad proto, že&nbsp;byl pan Schlegl skoro o&nbsp;deset let mladší. Stala se&nbsp;paní Schleglovou.</span></p>
        <p class="chunk" data-nb-ref-number="16" data-nb-words="178" data-nb-chars="1074"><span class="idea" data-nb-ref-number="16" id="idea16" data-nb-words="178" data-nb-chars="1074">Byla-li paní Schleglová takovou kráskou zvláštní, že&nbsp;to&nbsp;omlouvalo páně Ryšánkův trvalý bol a&nbsp;napotomní věčné mládenectví jeho, nevím. Už&nbsp;byla dávno na&nbsp;pravdě boží, zemřela hned v&nbsp;prvním šestinedělí, zůstavujíc po&nbsp;sobě dcerku. Snad že&nbsp;byla ta&nbsp;obrazem jejím. V&nbsp;době, o&nbsp;které mluvím, byla slečna Schleglová as&nbsp;dvěmecítma<sup id="fnref:1"><a href="#fn:1" class="footnote-ref" role="doc-noteref">1</a></sup> let stará. Znal jsem ji, přicházela často návštěvou do&nbsp;patra nad námi k&nbsp;setníkovic Poldýnce, k&nbsp;té, co&nbsp;na&nbsp;ulici při každém dvacátém kroku klopýtla. Říkali, že&nbsp;slečna Schleglová je&nbsp;kráskou. Možno, ale takhle pro architekta. Všechno na&nbsp;pravém svém místě, všude na&nbsp;ní&nbsp;nejpravější rozměr a&nbsp;při všem věděl člověk proč. Ale pro jiného než architekta&nbsp;– k&nbsp;zoufání. Její obličej se&nbsp;pohnul právě tak málo jako fasáda na&nbsp;paláci. Její oko bylo bez významu lesklé jako právě umyté okno. Její ústa, ostatně pěkná jako drobná arabeska, otvírala se&nbsp;pomalu jako vrata, pak buď zůstala dokořán, nebo se&nbsp;zavírala rovněž pomalu. K&nbsp;tomu ta&nbsp;pleť jakoby právě teprv čerstvě obílená. Možno, že&nbsp;teď, žije-li, už&nbsp;není tak krásna, ale že&nbsp;je&nbsp;hezčí: podobné budovy jsou hezčí zvětralé.</span></p>
        <p class="chunk" data-nb-ref-number="17" data-nb-words="92" data-nb-chars="491"><span class="idea" data-nb-ref-number="17" id="idea17" data-nb-words="92" data-nb-chars="491">Lituju čtenáře, že&nbsp;mu&nbsp;nedovedu vyprávět, jak se&nbsp;as&nbsp;dostali pan Ryšánek a&nbsp;pan Schlegl dohromady k&nbsp;tomu stolku ve&nbsp;třetím oknu. Nějaká tím byla vinna kletá náhoda, která chtěla starcům ztrpčit den co&nbsp;den. Když je&nbsp;ta&nbsp;neznámá náhoda tam sesadila, udržela je&nbsp;po&nbsp;prvé na&nbsp;místě as&nbsp;mužná jich pýcha. Po&nbsp;druhé se&nbsp;sesedli as&nbsp;ze&nbsp;vzdoru. Pak seděli na&nbsp;důkaz své neoblomnosti a&nbsp;aby se&nbsp;neřeklo. A&nbsp;teď už&nbsp;dávno nahlížel u&nbsp;Štajniců každý, že&nbsp;pro ně&nbsp;oba je&nbsp;to&nbsp;již otázkou mužné cti a&nbsp;popustit že&nbsp;nemůže žádný.</span></p>
        <p class="chunk" data-nb-ref-number="18" data-nb-words="153" data-nb-chars="900"><span class="idea" data-nb-ref-number="18" id="idea18" data-nb-words="153" data-nb-chars="900">Přicházeli k&nbsp;šesté hodině, ten dnes o&nbsp;minutu dřív, ten zejtra. Pozdravili zdvořile na&nbsp;všechny strany a&nbsp;každého, jen jeden druhého ne. Sklepník jim odebral v&nbsp;létě klobouk a&nbsp;hůl, v&nbsp;zimě huňatou čepici a&nbsp;plášť a&nbsp;pověsil to&nbsp;na&nbsp;hřebík za&nbsp;jich místem. Pak svlečený zakýval jako holub svrchním tělem&nbsp;– staří lidé mají to&nbsp;kývání v&nbsp;obyčeji, když chtějí usednout&nbsp;–, pak se&nbsp;opřel jednou rukou o&nbsp;svůj roh stolku (pan Ryšánek tedy levou rukou, pan Schlegl pravou) a&nbsp;pomalu si&nbsp;sedli zády k&nbsp;oknu, obličejem ke&nbsp;kulečníku. Když přišel tlustý hostinský, stále se&nbsp;usmívající a&nbsp;brebencující, nabízet první poslušný šňupec, musel u&nbsp;každého zaklepat na&nbsp;pikslu znovu a&nbsp;znovu pronést poznámku, že&nbsp;máme dnes venku krásně. Sic by&nbsp;byl druhý již šňupce nevzal a&nbsp;slov přeslechl. Nikdy se&nbsp;nepodařilo komukoli rozmlouvat s&nbsp;oběma najednou. Nikdy sobě nevšiml ani za&nbsp;mák jeden druhého, to&nbsp;individuum za&nbsp;stolkem pro něho vůbec nebylo.</span></p>
        <p class="chunk" data-nb-ref-number="19" data-nb-words="83" data-nb-chars="508"><span class="idea" data-nb-ref-number="19" id="idea19" data-nb-words="83" data-nb-chars="508">Sklepník postavil před ně&nbsp;po&nbsp;sklenici piva. Po&nbsp;chvilce&nbsp;– ale nikdy ne&nbsp;najednou, pozorovaliť se&nbsp;ovšem vzájemně vzdor vší nevšímavosti&nbsp;– obrátili se&nbsp;k&nbsp;stolku, vyndali z&nbsp;náprsní kapsy velkou, stříbrem kovanou pěnovku, ze&nbsp;šosu váček naplněný tabákem, nacpali, zapálili a&nbsp;odvrátili se&nbsp;od&nbsp;okna zas. Tak seděli po&nbsp;dvě hodiny, vypili po&nbsp;třech sklenicích piva, pak se&nbsp;zdvihli, ten dnes o&nbsp;minutu dřív, ten zejtra, zastrčili dýmku, schovali váček, sklepník je&nbsp;oblékl a&nbsp;oblečený poroučel se&nbsp;všem, jen svému sousedovi ne.</span></p>
        <p class="chunk" data-nb-ref-number="20" data-nb-words="27" data-nb-chars="162"><span class="idea" data-nb-ref-number="20" id="idea20" data-nb-words="27" data-nb-chars="162">Zasedal jsem schválně k&nbsp;stolu stranou vedle kamen. Viděl jsem panu Ryšánkovi a&nbsp;panu Schleglovi takto přímo do&nbsp;tváře a&nbsp;mohl jsem je&nbsp;pohodlně a&nbsp;nenápadně pozorovat.</span></p>
        <p class="chunk" data-nb-ref-number="21" data-nb-words="50" data-nb-chars="340"><span class="idea" data-nb-ref-number="21" id="idea21" data-nb-words="50" data-nb-chars="340">Pan Ryšánek býval obchodníkem s&nbsp;kanafasem, pan Schlegl obchodníkem se&nbsp;železným zbožím. Teď už&nbsp;oba byli obchodu co&nbsp;bohatí domácí páni zanechali, ale tváře jejich pořád jaksi připomínaly zaměstnání dřívější. Obličej páně Ryšánkův připomínal mně vždy bíle a&nbsp;červeně pruhovaný kanafas, pan Schlegl mně celý připadal jako omžený kupecký hmoždíř.</span></p>
        <p class="chunk" data-nb-ref-number="22" data-nb-words="106" data-nb-chars="628"><span class="idea" data-nb-ref-number="22" id="idea22" data-nb-words="106" data-nb-chars="628">Pan Ryšánek byl větší, sušší a&nbsp;jak praveno starší. Nevězel již jaksi v&nbsp;dobré kůži, byl často sláb, spodní čelist jeho úst mimovolně se&nbsp;již odlučovala a&nbsp;svěšovala. Šedivé oči užívaly skel, zabraných do&nbsp;černé kosti. Hlavu pokrývala světlá vlásenka a&nbsp;podle ne&nbsp;zcela zešedlého obrví bylo možno soudit, že&nbsp;pan Ryšánek býval blondýnem. Tváře byly vpadlé a&nbsp;bledé, tak bledé, že&nbsp;dlouhý nos se&nbsp;proto červenal až&nbsp;do&nbsp;karmínu. Z&nbsp;tétéž příčiny as&nbsp;bývala na&nbsp;jeho konci kapka, slza, vyřinulá mu&nbsp;ze&nbsp;samého vnitra. Co&nbsp;svědomitý biograf musím podotknout, že&nbsp;pan Ryšánek hleděl tu&nbsp;slzu setřít někdy pozdě, když už&nbsp;byla skanula do&nbsp;soucitného klínu.</span></p>
        <p class="chunk" data-nb-ref-number="23" data-nb-words="39" data-nb-chars="241"><span class="idea" data-nb-ref-number="23" id="idea23" data-nb-words="39" data-nb-chars="241">Pan Schlegl byl zavalitý, myslím, že&nbsp;byl bez krku. Hlava jeho byla jako puma; vlas silně prošedlý, černý; obličej kde oholen, tam modročerný, kde bezvousý, tam růžový, kus svítivého masa a&nbsp;pak kus tmy, jako potemnělá podobizna od&nbsp;Rembrandta.</span></p>
        <p class="chunk" data-nb-ref-number="24" data-nb-words="81" data-nb-chars="513"><span class="idea" data-nb-ref-number="24" id="idea24" data-nb-words="81" data-nb-chars="513">Měl jsem rozhodnou úctu k&nbsp;těm dvěma herojům, ano obdivoval jsem se&nbsp;jim. Jak zde seděli, sváděli den co&nbsp;den velkou bitvu, krutou, neúprosnou. Válčili zbraněmi svými: mlčením jedem prosáklým, opovržením nejtěžším. A&nbsp;bitva zůstávala věčně nerozhodnuta. Kdo konečně as&nbsp;postaví nohu svou na&nbsp;krk přemoženého soupeře! Pan Schlegl byl fysicky silnější, vše na&nbsp;něm bylo krátké, úsečné, když promluvil, znělo to&nbsp;jako s&nbsp;věže bác! Pan Ryšánek mluvil měk­ce a&nbsp;rozvláčně, byl sláb, ale mlčel a&nbsp;nenáviděl se&nbsp;stejnou hrdin­ností.</span></p>
        <h2 id="ii" class="chunk" data-nb-ref-number="25" data-nb-words="1" data-nb-chars="2"><span class="idea" data-nb-ref-number="25" id="idea25" data-nb-words="1" data-nb-chars="2">II</span></h2>
        <p class="chunk" data-nb-ref-number="26" data-nb-words="3" data-nb-chars="14"><span class="idea" data-nb-ref-number="26" id="idea26" data-nb-words="3" data-nb-chars="14">Stalo se&nbsp;něco.</span></p>
        <p class="chunk" data-nb-ref-number="27" data-nb-words="55" data-nb-chars="321"><span class="idea" data-nb-ref-number="27" id="idea27" data-nb-words="55" data-nb-chars="321">Bylo ve&nbsp;středu před nedělí Jubilate<sup id="fnref:2"><a href="#fn:2" class="footnote-ref" role="doc-noteref">2</a></sup>, když přišel a&nbsp;usedl pan Schlegl. Usedl, nacpal si&nbsp;a&nbsp;odfoukl oblak dýmu, valící se&nbsp;jako z&nbsp;výhně. Teď vstoupil hostinský a&nbsp;přímo k&nbsp;němu. Zaklepal na&nbsp;pikslu a&nbsp;podával šňupec. Když pak zase pikslu zavřel a&nbsp;jí zatřásl, podotknul hledě přitom ke&nbsp;dveřím: „Dnes pana Ryšánka tedy neuvidíme.“</span></p>
        <p class="chunk" data-nb-ref-number="28" data-nb-words="10" data-nb-chars="72"><span class="idea" data-nb-ref-number="28" id="idea28" data-nb-words="10" data-nb-chars="72">Pan Schlegl neodpověděl, s&nbsp;kamennou lhostejností hleděl přímo před sebe.</span></p>
        <p class="chunk" data-nb-ref-number="29" data-nb-words="71" data-nb-chars="395"><span class="idea" data-nb-ref-number="29" id="idea29" data-nb-words="71" data-nb-chars="395">„Povídal tamhle pan štábní lékař,“ vypravoval hostinský dále a&nbsp;stál teď zas ke&nbsp;dveřím zády; při obratu byl zrak jeho přejel přes tvář páně Schleglovu. „Vstával ráno jako jindy z&nbsp;postele, tu&nbsp;ho&nbsp;náhle chytne taková zimnice, musel hned zas do&nbsp;postele, a&nbsp;honem pro doktora, honem.&nbsp;– Zapálení plic.&nbsp;– Už&nbsp;tam byl dnes štábní lékař třikrát u&nbsp;něho&nbsp;– starý člověk, nu&nbsp;ale&nbsp;– je&nbsp;v&nbsp;dobrých rukou. Doufejme!“</span></p>
        <p class="chunk" data-nb-ref-number="30" data-nb-words="14" data-nb-chars="99"><span class="idea" data-nb-ref-number="30" id="idea30" data-nb-words="14" data-nb-chars="99">Pan Schlegl zachrochtnul při zavřených rtech. Nemuknul, nepohnul zrakem. Hostinský šel o&nbsp;stůl dále.</span></p>
        <p class="chunk" data-nb-ref-number="31" data-nb-words="50" data-nb-chars="289"><span class="idea" data-nb-ref-number="31" id="idea31" data-nb-words="50" data-nb-chars="289">Vpil jsem se&nbsp;teď v&nbsp;tvář páně Schleglovu. Dlouho zůstala bez nejmenšího pohnutí, jen rty se&nbsp;otvíraly a&nbsp;vypouštěly kouř a&nbsp;někdy se&nbsp;svezl troubel z&nbsp;koutku do&nbsp;koutku. Pak přistoupil k&nbsp;němu nějaký známý. Rozhovořili se&nbsp;a&nbsp;pan Schlegl se&nbsp;několikráte hlasitě smál. Byl mně protivný ten smích jeho.</span></p>
        <p class="chunk" data-nb-ref-number="32" data-nb-words="65" data-nb-chars="359"><span class="idea" data-nb-ref-number="32" id="idea32" data-nb-words="65" data-nb-chars="359">Vůbec se&nbsp;dnes choval pan Schlegl rozhodně jinak než jindy. Jindy přibitý k&nbsp;svému místu jako voják ku&nbsp;své strážní budce, dnes toulavý, neposedný. I&nbsp;do kulečníku se&nbsp;dal s&nbsp;panem Köhlerem, kupcem. Měl štěstí při každé partii až&nbsp;po&nbsp;dublé, a&nbsp;přiznám se, že&nbsp;jsem mu&nbsp;to&nbsp;skoro přál, že&nbsp;zakončujícího dublé nesvedl ani jednou a&nbsp;zde že&nbsp;ho&nbsp;pan Köhler vždycky pak dohonil.</span></p>
        <p class="chunk" data-nb-ref-number="33" data-nb-words="46" data-nb-chars="274"><span class="idea" data-nb-ref-number="33" id="idea33" data-nb-words="46" data-nb-chars="274">Pak zas usedl, kouřil a&nbsp;pil. Když někdo k&nbsp;němu přistoupil, mluvil pan Schlegl hlasitěji a&nbsp;v&nbsp;delších větách než kdy jindy. Neušlo mně ani nejmenší jeho hnutí, viděl jsem jasně, že&nbsp;má&nbsp;vnitřní potěšení, že&nbsp;nemá nejobyčejnějšího soucitu s&nbsp;nepřítelem v&nbsp;chorobě, zprotivil se&nbsp;mně.</span></p>
        <p class="chunk" data-nb-ref-number="34" data-nb-words="33" data-nb-chars="191"><span class="idea" data-nb-ref-number="34" id="idea34" data-nb-words="33" data-nb-chars="191">Několikrát šlehnul jeho zrak obloukem ku&nbsp;kredenci, u&nbsp;níž seděl pan štábní lékař. Zajisté, že&nbsp;by&nbsp;mu&nbsp;ruku stiskl, jen aby si&nbsp;nedával s&nbsp;tím nemocným příliš mnoho práce. Zlý člověk, rozhodně zlý.</span></p>
        <p class="chunk" data-nb-ref-number="35" data-nb-words="24" data-nb-chars="153"><span class="idea" data-nb-ref-number="35" id="idea35" data-nb-words="24" data-nb-chars="153">K&nbsp;osmé hodině odcházel pan štábní lékař. Zastavil se&nbsp;u&nbsp;třetího stolku. „Dobrou noc,“ pravil „musím dnes ještě jednou k&nbsp;Ryšánkovi. Je&nbsp;potřebí opatrnosti.“</span></p>
        <p class="chunk" data-nb-ref-number="36" data-nb-words="6" data-nb-chars="42"><span class="idea" data-nb-ref-number="36" id="idea36" data-nb-words="6" data-nb-chars="42">„Dobrou noc,“ odtušil pan Schlegl chladně.</span></p>
        <p class="chunk" data-nb-ref-number="37" data-nb-words="12" data-nb-chars="62"><span class="idea" data-nb-ref-number="37" id="idea37" data-nb-words="12" data-nb-chars="62">Dnes pil pan Schlegl čtyry sklenice a&nbsp;setrval do&nbsp;půl deváté.&nbsp;–</span></p>
        <p class="chunk" data-nb-ref-number="38" data-nb-words="47" data-nb-chars="267"><span class="idea" data-nb-ref-number="38" id="idea38" data-nb-words="47" data-nb-chars="267">Minuly dny, minuly týdny. Po&nbsp;chladném, mhouravém dubnu přišel teplý květen, překrásné jaro měli jsme toho roku. Když je&nbsp;krásný květen, je&nbsp;na&nbsp;Malé Straně ráj. Petřín je&nbsp;obalen bílým květem, jako by&nbsp;všude kypělo z&nbsp;něho mléko, a&nbsp;celá Malá Strana je&nbsp;vhalena ve&nbsp;vůni bezu.</span></p>
        <p class="chunk" data-nb-ref-number="39" data-nb-words="59" data-nb-chars="342"><span class="idea" data-nb-ref-number="39" id="idea39" data-nb-words="59" data-nb-chars="342">Pan Ryšánek byl již vyvázl z&nbsp;nebezpečí. Jaro působilo teď na&nbsp;něho jako balzám. Již jsem ho&nbsp;potkával procházejícího se&nbsp;v&nbsp;sadech. Kráčel pomalu, opřen o&nbsp;hůl. Dřív suchý, byl teď ještě nepoměrně sušší, spodní jeho čelist byla teď již stále svislá. Podvázat mu&nbsp;bradu šátkem, zatlačit mdlé oči a&nbsp;položit ho&nbsp;do&nbsp;truhly. Ale znenáhla se&nbsp;přece sbíral.</span></p>
        <p class="chunk" data-nb-ref-number="40" data-nb-words="19" data-nb-chars="104"><span class="idea" data-nb-ref-number="40" id="idea40" data-nb-words="19" data-nb-chars="104">K&nbsp;Štajnicům nechodil. Tam kraloval u&nbsp;třetího stolku pan Schlegl pořád sám a&nbsp;točil se&nbsp;a&nbsp;seděl, jak chtěl.</span></p>
        <p class="chunk" data-nb-ref-number="41" data-nb-words="39" data-nb-chars="207"><span class="idea" data-nb-ref-number="41" id="idea41" data-nb-words="39" data-nb-chars="207">Konečně, byl již konec června a&nbsp;právě den sv.&nbsp;Petra a&nbsp;Pavla, vidím pojednou pana Ryšánka a&nbsp;pana Schlegla zase tu&nbsp;pohromadě. Zas seděl tu&nbsp;pan Schlegl na&nbsp;své místo jako přibitý a&nbsp;oba byli obráceni zády k&nbsp;oknu.</span></p>
        <p class="chunk" data-nb-ref-number="42" data-nb-words="32" data-nb-chars="206"><span class="idea" data-nb-ref-number="42" id="idea42" data-nb-words="32" data-nb-chars="206">Sousedé a&nbsp;známí přicházeli a&nbsp;podávali panu Ryšánkovi ruku. Každý ho&nbsp;upřímně vítal, stařec se&nbsp;příjemným rozčilením chvěl, usmíval se, mluvil co&nbsp;nejjemněji, byl měkký. Pan Schlegl hleděl na&nbsp;kulečník a&nbsp;kouřil.</span></p>
        <p class="chunk" data-nb-ref-number="43" data-nb-words="18" data-nb-chars="111"><span class="idea" data-nb-ref-number="43" id="idea43" data-nb-words="18" data-nb-chars="111">Když po&nbsp;chvílích osamotněl, vždy se&nbsp;pan Ryšánek trochu zahleděl ku&nbsp;kredenci, kde seděl jeho lékař. Vděčná duše.</span></p>
        <p class="chunk" data-nb-ref-number="44" data-nb-words="73" data-nb-chars="404"><span class="idea" data-nb-ref-number="44" id="idea44" data-nb-words="73" data-nb-chars="404">Právě se&nbsp;tam zase zahleděl, a&nbsp;tu pohnul pan Schlegl náhle hlavu trochu stranou. Zrak jeho lezl pomalu od&nbsp;podlahy po&nbsp;panu Ryšánkovi vzhůru, přes špičatá jeho kolena až&nbsp;ku&nbsp;ruce, která tu&nbsp;ležela na&nbsp;rohu stolku jako koží potažená kostra; chvilku spočinul na&nbsp;ruce té, pak zas se&nbsp;kradl výš, až&nbsp;se&nbsp;dotknul svislé čelisti, zbědovaného obličeje&nbsp;– jen se&nbsp;dotknul a&nbsp;již zrak se&nbsp;mihnul pryč a&nbsp;hlava se&nbsp;zas narovnala.</span></p>
        <p class="chunk" data-nb-ref-number="45" data-nb-words="36" data-nb-chars="215"><span class="idea" data-nb-ref-number="45" id="idea45" data-nb-words="36" data-nb-chars="215">„I&nbsp;zdrávi vstali&nbsp;– to&nbsp;je&nbsp;radost,“ spustil hostinský, přicházející teprv odněkud z&nbsp;kuchyně nebo ze&nbsp;sklepa. Jakmile byl vstoupil a&nbsp;spatřil pana Ryšánka, zrychlil k&nbsp;němu krok. „Tedy zase zdráv a&nbsp;náš, no&nbsp;zaplať pánbůh!“</span></p>
        <p class="chunk" data-nb-ref-number="46" data-nb-words="18" data-nb-chars="108"><span class="idea" data-nb-ref-number="46" id="idea46" data-nb-words="18" data-nb-chars="108">„No chvála bohu, chvála bohu,“ usmíval se&nbsp;pan Ryšánek, „ještě jsem tomu uklouznul. Už&nbsp;se&nbsp;cítím, jak náleží.“</span></p>
        <p class="chunk" data-nb-ref-number="47" data-nb-words="10" data-nb-chars="56"><span class="idea" data-nb-ref-number="47" id="idea47" data-nb-words="10" data-nb-chars="56">„Pan Ryšánek ale nekouří&nbsp;– ještě žádná chuť na&nbsp;tabáček?“</span></p>
        <p class="chunk" data-nb-ref-number="48" data-nb-words="9" data-nb-chars="47"><span class="idea" data-nb-ref-number="48" id="idea48" data-nb-words="9" data-nb-chars="47">„Dnes mám tak po&nbsp;prvé nějak chuť, zakouřím si.“</span></p>
        <p class="chunk" data-nb-ref-number="49" data-nb-words="18" data-nb-chars="109"><span class="idea" data-nb-ref-number="49" id="idea49" data-nb-words="18" data-nb-chars="109">„Tak tak, to&nbsp;je&nbsp;dobré znamení,“ zavřel pikslu, zaklepal, podal zas panu Schleglovi s&nbsp;nějakou poznámkou a&nbsp;šel.</span></p>
        <p class="chunk" data-nb-ref-number="50" data-nb-words="52" data-nb-chars="283"><span class="idea" data-nb-ref-number="50" id="idea50" data-nb-words="52" data-nb-chars="283">Pan Ryšánek vyndal dýmku a&nbsp;sáhl pak do&nbsp;šosu pro váček. Za­vrtěl hlavou, sáhnul tam po&nbsp;druhé, po&nbsp;třetí, pak zavolal drobného sklepníka k&nbsp;sobě. „Doskoč ke&nbsp;mně, víš, kde bydlím? Zde na&nbsp;rohu, ano. Řekni, aby ti&nbsp;dali můj váček s&nbsp;tabákem, musí ležet na&nbsp;stole.“ Kluk si&nbsp;poskočil a&nbsp;odběhnul.</span></p>
        <p class="chunk" data-nb-ref-number="51" data-nb-words="35" data-nb-chars="210"><span class="idea" data-nb-ref-number="51" id="idea51" data-nb-words="35" data-nb-chars="210">Pan Schlegl sebou teď hnul. Vztáhl pravici pomalu po&nbsp;otevřeném svém váčku a&nbsp;přitáhl jej skoro před pana Ryšánka. „Je-li libo&nbsp;– já&nbsp;mám tříkrálový s&nbsp;červeným,“ pronesl způsobem svým úsečným a&nbsp;pak si&nbsp;odchrochtnul.</span></p>
        <p class="chunk" data-nb-ref-number="52" data-nb-words="17" data-nb-chars="126"><span class="idea" data-nb-ref-number="52" id="idea52" data-nb-words="17" data-nb-chars="126">Pan Ryšánek neodpovídal. Pan Ryšánek nepohleděl. Hlava jeho zůstala odvrácena, kamenně lhostejná jako po&nbsp;celých jedenácte let.</span></p>
        <p class="chunk" data-nb-ref-number="53" data-nb-words="8" data-nb-chars="48"><span class="idea" data-nb-ref-number="53" id="idea53" data-nb-words="8" data-nb-chars="48">Několikrát se&nbsp;mu&nbsp;ruka zachvěla, ústa se&nbsp;zavřela.</span></p>
        <p class="chunk" data-nb-ref-number="54" data-nb-words="18" data-nb-chars="113"><span class="idea" data-nb-ref-number="54" id="idea54" data-nb-words="18" data-nb-chars="113">Pravice páně Schleglova zůstala na&nbsp;váčku přimražena, oko jeho připnulo se&nbsp;k&nbsp;zemi, teď bafnul, teď zahrčel hrdlem.</span></p>
        <p class="chunk" data-nb-ref-number="55" data-nb-words="6" data-nb-chars="31"><span class="idea" data-nb-ref-number="55" id="idea55" data-nb-words="6" data-nb-chars="31">Již tu&nbsp;ale byl sklepníček zpět.</span></p>
        <p class="chunk" data-nb-ref-number="56" data-nb-words="32" data-nb-chars="200"><span class="idea" data-nb-ref-number="56" id="idea56" data-nb-words="32" data-nb-chars="200">„Děkuju, už&nbsp;mám vida váček svůj,“ poděkoval teprv teď pan Ryšánek panu Schleglovi, ale nepohlédl. „Kouřím také tříkrálový s&nbsp;červeným,“ dodal po&nbsp;chvilce, jako by&nbsp;cítil, že&nbsp;přec musí ještě něčeho dodat.</span></p>
        <p class="chunk" data-nb-ref-number="57" data-nb-words="5" data-nb-chars="28"><span class="idea" data-nb-ref-number="57" id="idea57" data-nb-words="5" data-nb-chars="28">Nacpal si, zapálil a&nbsp;bafnul.</span></p>
        <p class="chunk" data-nb-ref-number="58" data-nb-words="9" data-nb-chars="70"><span class="idea" data-nb-ref-number="58" id="idea58" data-nb-words="9" data-nb-chars="70">„Chutná?“ zavrčel pan Schlegl hlasem stokrát drsnatějším než obyčejně.</span></p>
        <p class="chunk" data-nb-ref-number="59" data-nb-words="4" data-nb-chars="25"><span class="idea" data-nb-ref-number="59" id="idea59" data-nb-words="4" data-nb-chars="25">„Chutná&nbsp;– zaplať pánbůh.“</span></p>
        <p class="chunk" data-nb-ref-number="60" data-nb-words="27" data-nb-chars="142"><span class="idea" data-nb-ref-number="60" id="idea60" data-nb-words="27" data-nb-chars="142">„No zaplať pánbůh,“ opakoval pan Schlegl. Kolem úst trhaly se&nbsp;mu&nbsp;svaly jako blesky po&nbsp;tmavé obloze, a&nbsp;honem dodal: „Už jsme se&nbsp;tu&nbsp;o&nbsp;vás báli.“</span></p>
        <p class="chunk" data-nb-ref-number="61" data-nb-words="14" data-nb-chars="76"><span class="idea" data-nb-ref-number="61" id="idea61" data-nb-words="14" data-nb-chars="76">Teď teprv obrátil pan Ryšánek pomalu hlavu k&nbsp;němu. Oči obou mužů se&nbsp;potkaly.</span></p>
        <p class="chunk" data-nb-ref-number="62" data-nb-words="14" data-nb-chars="70"><span class="idea" data-nb-ref-number="62" id="idea62" data-nb-words="14" data-nb-chars="70">A&nbsp;od té&nbsp;doby mluvili pan Ryšánek a&nbsp;pan Schlegl u&nbsp;třetího stolku spolu.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="63" data-nb-words="5" data-nb-chars="25"><span class="idea" data-nb-ref-number="63" id="idea63" data-nb-words="5" data-nb-chars="25"><p>Dvacet dva. Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="64" data-nb-words="7" data-nb-chars="43"><span class="idea" data-nb-ref-number="64" id="idea64" data-nb-words="7" data-nb-chars="43"><p>Třetí neděle po&nbsp;Velikonocích. Pozn. red. <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_malostranske_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>