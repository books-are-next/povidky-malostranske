<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Večerní šplechty">
    <meta name="apple-mobile-web-app-capable" content="yes">
    <title>Večerní šplechty</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="povidky_malostranske_010.html">
    <meta name="identifier" content="neruda-povidky-malostranske-54aad56">
    <meta name="role" content="other">
  </head>
  <body data-nb-words="3411" data-nb-chars="19596" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="16"><span class="idea" data-nb-ref-number="1" id="idea1" data-nb-words="2" data-nb-chars="16">Večerní šplechty</span></h1>
        <p class="chunk" data-nb-ref-number="2" id="chunk2" data-nb-words="1" data-nb-chars="4"><span class="idea" data-nb-ref-number="2" id="idea2" data-nb-words="1" data-nb-chars="4">1875</span></p>
        <p class="chunk" data-nb-ref-number="3" id="chunk3" data-nb-words="17" data-nb-chars="113"><span class="idea" data-nb-ref-number="3" id="idea3" data-nb-words="17" data-nb-chars="113">Krásná, teplá noc červnová. Hvězdy se&nbsp;jenjen třepetaly, měsíc svítil tak vesele, vzduch byl samé stříbrné světlo.</span></p>
        <p class="chunk" data-nb-ref-number="4" id="chunk4" data-nb-words="121" data-nb-chars="763"><span class="idea" data-nb-ref-number="4" id="idea4" data-nb-words="121" data-nb-chars="763">Nejveseleji jako by&nbsp;ale byl měsíc svítil na&nbsp;střechy Ostruhové ulice, myslím, že&nbsp;zrovna na&nbsp;tiché ty&nbsp;střechy sousedních dvou domů U&nbsp;Dvou slunců a&nbsp;Hlubokého sklepa. Podivné to&nbsp;střechy, hravě se&nbsp;dostaneš z&nbsp;jedné na&nbsp;druhou, a&nbsp;jsou samý kout, samý žlab, samé pokračování. Zvláště je&nbsp;různě profilována střecha U&nbsp;Dvou slunců, tak zvaná sedlová, se&nbsp;dvojím štítem na&nbsp;ulici a&nbsp;dvojím do&nbsp;dvora. Mezi oběma jejími hřebeny je&nbsp;široký žlab, uprostřed přervaný příční chodbičkou půdní. Nad tou chodbičkou je&nbsp;ovšem také zase stříška, pokrytá jako vše ostatní oblými prejzami<a href="#footnote-27518-62">62</a>, tvořícími po&nbsp;střeše sto žlábkových pruhů. Z&nbsp;chodbičky jdou dva velké vikýře do&nbsp;onoho středního, širokého žlabu, který běží přes dům jako dobře rozčísnutá cestička přes prostředek hlavy pražského eleganta.</span></p>
        <p class="chunk" data-nb-ref-number="5" id="chunk5" data-nb-words="9" data-nb-chars="47"><span class="idea" data-nb-ref-number="5" id="idea5" data-nb-words="9" data-nb-chars="47">Náhle jako by&nbsp;u&nbsp;vikýřů těch byla zapištěla myš.</span></p>
        <p class="chunk" data-nb-ref-number="6" id="chunk6" data-nb-words="2" data-nb-chars="6"><span class="idea" data-nb-ref-number="6" id="idea6" data-nb-words="2" data-nb-chars="6">A&nbsp;zas.</span></p>
        <p class="chunk" data-nb-ref-number="7" id="chunk7" data-nb-words="62" data-nb-chars="370"><span class="idea" data-nb-ref-number="7" id="idea7" data-nb-words="62" data-nb-chars="370">Teď se&nbsp;zároveň ve&nbsp;vikýři ke&nbsp;dvoru obráceném objevila hlava a&nbsp;prsa mužská. Lehce se&nbsp;muž vyšvihnul ven a&nbsp;stál ve&nbsp;žlabu. Byl to&nbsp;as&nbsp;dvacetiletý mladík suché, snědé tváře, černých kadeří, lehkého chmýří nad ústy; na&nbsp;hlavě měl fez<a href="#footnote-27518-63">63</a>, v&nbsp;ruce dlouhý, černý troubel a&nbsp;na něm sádrovou dýmku. Šedivý kabátek, šedivá vesta, šedivé spodky&nbsp;– Jan Hovora<a href="#footnote-27518-64">64</a>, posluchač filosofie, prosím.</span></p>
        <p class="chunk" data-nb-ref-number="8" id="chunk8" data-nb-words="17" data-nb-chars="107"><span class="idea" data-nb-ref-number="8" id="idea8" data-nb-words="17" data-nb-chars="107">„Myškuju, a&nbsp;ponocárna je&nbsp;prázdna,“ bručel. Pak popošel až&nbsp;ke&nbsp;komínu. Na&nbsp;komíně byl přilepen půlarch papíru.</span></p>
        <p class="chunk" data-nb-ref-number="9" id="chunk9" data-nb-words="9" data-nb-chars="52"><span class="idea" data-nb-ref-number="9" id="idea9" data-nb-words="9" data-nb-chars="52">Najednou si&nbsp;přejel Hovora rukou oči a&nbsp;přihlídl blíž.</span></p>
        <p class="chunk" data-nb-ref-number="10" id="chunk10" data-nb-words="73" data-nb-chars="384"><span class="idea" data-nb-ref-number="10" id="idea10" data-nb-words="73" data-nb-chars="384">„Někdo tu&nbsp;byl, někdo mně vymě&nbsp;–,“ bručel zase, „ne&nbsp;– nevyměnil&nbsp;– je&nbsp;to&nbsp;můj papír. Ale&nbsp;–“ a&nbsp;přihlídl ještě blíž. Teď se&nbsp;rukou klepnul do&nbsp;čela. „Ah&nbsp;– slunce mně mou báseň vytáhlo&nbsp;– je&nbsp;to&nbsp;mlsota! Zrovna jako Petöfimu<a href="#footnote-27518-65">65</a>.&nbsp;– Nebohý Kupka, teď musí předvečer svého svátku strávit neopěván&nbsp;– a&nbsp;já měl tak pěkný nápad, sám svatý Antonín mně ho&nbsp;tento!“ Strhl papír, sbalil a&nbsp;hodil přes střechu.</span></p>
        <p class="chunk" data-nb-ref-number="11" id="chunk11" data-nb-words="18" data-nb-chars="86"><span class="idea" data-nb-ref-number="11" id="idea11" data-nb-words="18" data-nb-chars="86">Pak usedl, nacpal si&nbsp;dýmku a&nbsp;zapálil. A&nbsp;natáhl se&nbsp;na&nbsp;teplé prejzy a&nbsp;opřel nohy o&nbsp;žlab.</span></p>
        <p class="chunk" data-nb-ref-number="12" id="chunk12" data-nb-words="46" data-nb-chars="282"><span class="idea" data-nb-ref-number="12" id="idea12" data-nb-words="46" data-nb-chars="282">Zas to&nbsp;zamyškovalo a&nbsp;Hovora odpověděl tímtéž zvukem, neotočiv ani hlavy. Do&nbsp;žlabu se&nbsp;vyhoupnul jiný mladík. Menší, bledý, světlovlasý, s&nbsp;modrou čepicí na&nbsp;hlavě, jakou nosila technická legie v&nbsp;roku 1848. Oděn byl v&nbsp;kazajku a&nbsp;spodky ze&nbsp;světlé plachtoviny; v&nbsp;ústech měl hořící doutník.</span></p>
        <p class="chunk" data-nb-ref-number="13" id="chunk13" data-nb-words="2" data-nb-chars="17"><span class="idea" data-nb-ref-number="13" id="idea13" data-nb-words="2" data-nb-chars="17">„Servus, Hovoro.“</span></p>
        <p class="chunk" data-nb-ref-number="14" id="chunk14" data-nb-words="2" data-nb-chars="16"><span class="idea" data-nb-ref-number="14" id="idea14" data-nb-words="2" data-nb-chars="16">„Servus, Kupko.“</span></p>
        <p class="chunk" data-nb-ref-number="15" id="chunk15" data-nb-words="12" data-nb-chars="76"><span class="idea" data-nb-ref-number="15" id="idea15" data-nb-words="12" data-nb-chars="76">„Co děláš?“ a&nbsp;technik Kupka, budoucí inženýr, se&nbsp;pomalu natáhl vedle Hovory.</span></p>
        <p class="chunk" data-nb-ref-number="16" id="chunk16" data-nb-words="18" data-nb-chars="96"><span class="idea" data-nb-ref-number="16" id="idea16" data-nb-words="18" data-nb-chars="96">„Co dělám. Najedl jsem se&nbsp;nastavované kaše<a href="#footnote-27518-66">66</a> a&nbsp;teď čekám, až&nbsp;mně bude nanic. Co&nbsp;jsi večeřel ty?“</span></p>
        <p class="chunk" data-nb-ref-number="17" id="chunk17" data-nb-words="4" data-nb-chars="25"><span class="idea" data-nb-ref-number="17" id="idea17" data-nb-words="4" data-nb-chars="25">„Já večeřel jako pánbůh.“</span></p>
        <p class="chunk" data-nb-ref-number="18" id="chunk18" data-nb-words="4" data-nb-chars="21"><span class="idea" data-nb-ref-number="18" id="idea18" data-nb-words="4" data-nb-chars="21">„A&nbsp;co večeří pánbůh?“</span></p>
        <p class="chunk" data-nb-ref-number="19" id="chunk19" data-nb-words="1" data-nb-chars="6"><span class="idea" data-nb-ref-number="19" id="idea19" data-nb-words="1" data-nb-chars="6">„Nic.“</span></p>
        <p class="chunk" data-nb-ref-number="20" id="chunk20" data-nb-words="7" data-nb-chars="35"><span class="idea" data-nb-ref-number="20" id="idea20" data-nb-words="7" data-nb-chars="35">„E-hm!&nbsp;– Ale co&nbsp;sebou pořád vrtíš?“</span></p>
        <p class="chunk" data-nb-ref-number="21" id="chunk21" data-nb-words="18" data-nb-chars="104"><span class="idea" data-nb-ref-number="21" id="idea21" data-nb-words="18" data-nb-chars="104">„Eh, rád bych si&nbsp;zul boty. Alespoň zouvák kdybychom zde měli ve&nbsp;svém salonu, alespoň ten kousek nářadí!“</span></p>
        <p class="chunk" data-nb-ref-number="22" id="chunk22" data-nb-words="30" data-nb-chars="181"><span class="idea" data-nb-ref-number="22" id="idea22" data-nb-words="30" data-nb-chars="181">„Zouvák není nářadí, zouvák patří k&nbsp;rodině.“ Líně obrátil teď teprv Hovora ke&nbsp;Kupkovi hlavu. „Prosím tě,“ začal zase, „copak tu&nbsp;kouříš za&nbsp;cigára?&nbsp;– Sprosté? Nebo ty&nbsp;ještě sprostší?“</span></p>
        <p class="chunk" data-nb-ref-number="23" id="chunk23" data-nb-words="13" data-nb-chars="64"><span class="idea" data-nb-ref-number="23" id="idea23" data-nb-words="13" data-nb-chars="64">„Přece se&nbsp;mně náš salon líbí&nbsp;– je&nbsp;to&nbsp;krása stropu!“ mínil Kupka.</span></p>
        <p class="chunk" data-nb-ref-number="24" id="chunk24" data-nb-words="3" data-nb-chars="15"><span class="idea" data-nb-ref-number="24" id="idea24" data-nb-words="3" data-nb-chars="15">„A&nbsp;tak laciný!“</span></p>
        <p class="chunk" data-nb-ref-number="25" id="chunk25" data-nb-words="13" data-nb-chars="75"><span class="idea" data-nb-ref-number="25" id="idea25" data-nb-words="13" data-nb-chars="75">„Čím větší byt, tím lacinější. Pánbůh má&nbsp;byt největší a&nbsp;neplatí už&nbsp;pranic.“</span></p>
        <p class="chunk" data-nb-ref-number="26" id="chunk26" data-nb-words="7" data-nb-chars="42"><span class="idea" data-nb-ref-number="26" id="idea26" data-nb-words="7" data-nb-chars="42">„Tys dnes nějak zbožný před svým svátkem.“</span></p>
        <p class="chunk" data-nb-ref-number="27" id="chunk27" data-nb-words="28" data-nb-chars="189"><span class="idea" data-nb-ref-number="27" id="idea27" data-nb-words="28" data-nb-chars="189">„Střechy, střechy&nbsp;– vy&nbsp;jste moje láska!“ rozehříval se&nbsp;Kupka, šermuje doutníkem ve&nbsp;vzduchu. „Záviděl bych kominíkům, kdyby neměli přece jen tak jednostranně černý názor do&nbsp;lidského života.“</span></p>
        <p class="chunk" data-nb-ref-number="28" id="chunk28" data-nb-words="24" data-nb-chars="158"><span class="idea" data-nb-ref-number="28" id="idea28" data-nb-words="24" data-nb-chars="158">Celý ten rozhovor šel volně, v&nbsp;pohodlných pausách a&nbsp;hlasem jaksi přidušeným. Podivno, ve&nbsp;vysokém lese, na&nbsp;samotách, na&nbsp;horách člověk mimovolně přidušuje hlas.</span></p>
        <p class="chunk" data-nb-ref-number="29" id="chunk29" data-nb-words="28" data-nb-chars="139"><span class="idea" data-nb-ref-number="29" id="idea29" data-nb-words="28" data-nb-chars="139">„To je&nbsp;rozkošná noc,“ liboval si&nbsp;Kupka dále. „To ticho! – Dnes jezy šumí jako Rekův sen.&nbsp;– A&nbsp;na Petříně ti&nbsp;slavíci&nbsp;– je&nbsp;to&nbsp;jásání! Slyšíš?“</span></p>
        <p class="chunk" data-nb-ref-number="30" id="chunk30" data-nb-words="28" data-nb-chars="131"><span class="idea" data-nb-ref-number="30" id="idea30" data-nb-words="28" data-nb-chars="131">„No, za&nbsp;tři dny je&nbsp;po&nbsp;svatém Vítu a&nbsp;pak je&nbsp;po&nbsp;klokotu.&nbsp;– Je&nbsp;to&nbsp;krása!&nbsp;– Za&nbsp;žádnou cenu bych nechtěl bydlet takhle na&nbsp;Starém Městě.“</span></p>
        <p class="chunk" data-nb-ref-number="31" id="chunk31" data-nb-words="25" data-nb-chars="143"><span class="idea" data-nb-ref-number="31" id="idea31" data-nb-words="25" data-nb-chars="143">„Ba! Na&nbsp;čtyry míle kolem není tam ptáka. Kdyby si&nbsp;někdy z&nbsp;Uhel­ného trhu nepřinesli pečené husí stehno domů, nevěděli by&nbsp;ani, jak pták vypadá.“</span></p>
        <p class="chunk" data-nb-ref-number="32" id="chunk32" data-nb-words="10" data-nb-chars="66"><span class="idea" data-nb-ref-number="32" id="idea32" data-nb-words="10" data-nb-chars="66">„Teprv jsou tu&nbsp;dva,“ zahučel vtom sonorní tenorbaryton ve&nbsp;vi­kýři.</span></p>
        <p class="chunk" data-nb-ref-number="33" id="chunk33" data-nb-words="7" data-nb-chars="47"><span class="idea" data-nb-ref-number="33" id="idea33" data-nb-words="7" data-nb-chars="47">„Novomlýnský&nbsp;– servus!“ zvolali Kupka a&nbsp;Hovora.</span></p>
        <p class="chunk" data-nb-ref-number="34" id="chunk34" data-nb-words="16" data-nb-chars="108"><span class="idea" data-nb-ref-number="34" id="idea34" data-nb-words="16" data-nb-chars="108">Novomlýnský, muž více než třicetiletý, vylézal po&nbsp;všech čtyřech do&nbsp;žlabu, pohodlně, takřka kloub za&nbsp;kloubem.</span></p>
        <p class="chunk" data-nb-ref-number="35" id="chunk35" data-nb-words="50" data-nb-chars="308"><span class="idea" data-nb-ref-number="35" id="idea35" data-nb-words="50" data-nb-chars="308">„Zatracené!“ hučel teď, pomalu se&nbsp;narovnávaje. „Tohleto pro mne není, tomu jsem nenavyk.“ Novomlýnský byl výšky nadprostřední, hezky tělnatý. Jeho tvář byla snědá, hladká a&nbsp;kulatá, oči modré a&nbsp;usměvavé, pod nosem měl mohutné licousy. Na&nbsp;hlavě se&nbsp;mu&nbsp;houpal také fez, na&nbsp;těle měl černý kabátec a&nbsp;světlé spodky.</span></p>
        <p class="chunk" data-nb-ref-number="36" id="chunk36" data-nb-words="19" data-nb-chars="95"><span class="idea" data-nb-ref-number="36" id="idea36" data-nb-words="19" data-nb-chars="95">„No&nbsp;– já&nbsp;si&nbsp;nemohu ve&nbsp;své orleánové<a href="#footnote-27518-67">67</a> bundě lehnout na&nbsp;prejzy jako vy&nbsp;– sedněte, jak se&nbsp;sluší!“</span></p>
        <p class="chunk" data-nb-ref-number="37" id="chunk37" data-nb-words="44" data-nb-chars="275"><span class="idea" data-nb-ref-number="37" id="idea37" data-nb-words="44" data-nb-chars="275">Kupka a&nbsp;Hovora už&nbsp;seděli. Na&nbsp;tvářích jejich byl dřívější, trochu strojený klid ustoupil lehkému úsměvu, dívali se&nbsp;na&nbsp;Novomlýnského s&nbsp;patrným zalíbením. Bylo zjevno, že&nbsp;on&nbsp;zde zralostí svou vládne. Novomlýnský se&nbsp;usadil; proti nim, na&nbsp;svah druhé střechy, a&nbsp;zapálil si&nbsp;doutník.</span></p>
        <p class="chunk" data-nb-ref-number="38" id="chunk38" data-nb-words="4" data-nb-chars="22"><span class="idea" data-nb-ref-number="38" id="idea38" data-nb-words="4" data-nb-chars="22">„Tak co&nbsp;děláte, hoši?“</span></p>
        <p class="chunk" data-nb-ref-number="39" id="chunk39" data-nb-words="6" data-nb-chars="43"><span class="idea" data-nb-ref-number="39" id="idea39" data-nb-words="6" data-nb-chars="43">„Chválím Malou Stranu,“ zpovídal se&nbsp;Hovora.</span></p>
        <p class="chunk" data-nb-ref-number="40" id="chunk40" data-nb-words="14" data-nb-chars="72"><span class="idea" data-nb-ref-number="40" id="idea40" data-nb-words="14" data-nb-chars="72">„Dívám se&nbsp;na&nbsp;měsíc,“ prál Kupka, „na toho mrtvého muže s&nbsp;živým srdcem&nbsp;–“</span></p>
        <p class="chunk" data-nb-ref-number="41" id="chunk41" data-nb-words="72" data-nb-chars="420"><span class="idea" data-nb-ref-number="41" id="idea41" data-nb-words="72" data-nb-chars="420">„Teď už&nbsp;myslí ale každý, že&nbsp;se&nbsp;může dívat na&nbsp;měsíc,“ ušklíbl se&nbsp;Novomlýnský. „Dát vás k&nbsp;cifrám do&nbsp;ouřadu jako mne!“ V&nbsp;zvučném hlase jeho nebylo pranic přidušeného, pranic utlumeného, Novo­mlýnský by&nbsp;byl také ve&nbsp;vysokém lese, na&nbsp;samotách a&nbsp;na horách harašil zcela stejně upřímným hlasem svým. „Copak je&nbsp;nového?&nbsp;– Ano, poslouchejte, je&nbsp;to&nbsp;pravda, že&nbsp;se&nbsp;Jäkl včera u&nbsp;Císařského mlýna<a href="#footnote-27518-68">68</a> topil?“&nbsp;– a&nbsp;obličej jeho se&nbsp;rozesmál.</span></p>
        <p class="chunk" data-nb-ref-number="42" id="chunk42" data-nb-words="56" data-nb-chars="303"><span class="idea" data-nb-ref-number="42" id="idea42" data-nb-words="56" data-nb-chars="303">„Zcela doopravdy,“ kýval Hovora s&nbsp;úsměvem, „plave jako mlýnský kámen. Zrovna vedle mne sklouzl do&nbsp;tůně&nbsp;– zachrochtalo to&nbsp;strašně, vyskočily bubliny&nbsp;– to&nbsp;jsme se&nbsp;s&nbsp;ním natahali, viď, Kupko! Pak jsem se&nbsp;ho&nbsp;ptal, co&nbsp;si&nbsp;tak myslel, když se&nbsp;topil, a&nbsp;on řekl, že&nbsp;prý se&nbsp;tomu musil smát&nbsp;– proto tak chrochtal.“</span></p>
        <p class="chunk" data-nb-ref-number="43" id="chunk43" data-nb-words="8" data-nb-chars="60"><span class="idea" data-nb-ref-number="43" id="idea43" data-nb-words="8" data-nb-chars="60">Všichni tři se&nbsp;rozesmáli, smích Novomlýnského zrovna zvonil.</span></p>
        <p class="chunk" data-nb-ref-number="44" id="chunk44" data-nb-words="19" data-nb-chars="107"><span class="idea" data-nb-ref-number="44" id="idea44" data-nb-words="19" data-nb-chars="107">„A&nbsp;co to&nbsp;byl dnes za&nbsp;rámus u&nbsp;profesorů,“ ptal se&nbsp;Novomlýnský zase. „Vy jste pak odcházel odtamtud, Hovoro.“</span></p>
        <p class="chunk" data-nb-ref-number="45" id="chunk45" data-nb-words="48" data-nb-chars="276"><span class="idea" data-nb-ref-number="45" id="idea45" data-nb-words="48" data-nb-chars="276">„Moc pikantní,“ špoulil Hovora ústa. „Paní profesorka přišla muži na&nbsp;psaní, schované v&nbsp;psacím stolku. Bylo od&nbsp;ženské, plno ohně a&nbsp;lásky&nbsp;– od&nbsp;paní profesorky samé. Psala mu&nbsp;je&nbsp;před dvaceti lety a&nbsp;dnes na&nbsp;ně&nbsp;přišla a&nbsp;bylo&nbsp;– podnes nerozpečetěné! Pomyslete si, jak byla uražena!“</span></p>
        <p class="chunk" data-nb-ref-number="46" id="chunk46" data-nb-words="57" data-nb-chars="330"><span class="idea" data-nb-ref-number="46" id="idea46" data-nb-words="57" data-nb-chars="330">„Jednoaktová veselohra,“ usmál se&nbsp;Novomlýnský. Natáhl nohy a&nbsp;zabručel na&nbsp;Kupku. Kupka byl totiž mezitím došel až&nbsp;na&nbsp;konec žlabu, sehnul se&nbsp;tam trochu a&nbsp;hleděl někam do&nbsp;dvora. Teď se&nbsp;již zase vracel, patrně uspokojen výsledkem z&nbsp;výpravy své. „Kupko, kam vás to&nbsp;tam vždycky čerti nesou? Kam se&nbsp;to&nbsp;díváte&nbsp;– vy&nbsp;slítnete ještě jednou!“</span></p>
        <p class="chunk" data-nb-ref-number="47" id="chunk47" data-nb-words="37" data-nb-chars="191"><span class="idea" data-nb-ref-number="47" id="idea47" data-nb-words="37" data-nb-chars="191">„Kam se&nbsp;dívám? Ke&nbsp;knihaři se&nbsp;dívám. Vy&nbsp;ani nevíte, že&nbsp;čte už&nbsp;po&nbsp;dvacet let den co&nbsp;den navečer životopis Husův, že&nbsp;po&nbsp;každé přitom pláče. Díval jsem se, jestli se&nbsp;už&nbsp;dnes rozplakal; ještě ne!“</span></p>
        <p class="chunk" data-nb-ref-number="48" id="chunk48" data-nb-words="34" data-nb-chars="211"><span class="idea" data-nb-ref-number="48" id="idea48" data-nb-words="34" data-nb-chars="211">„Hlouposti, kdybyste si&nbsp;všímali něčeho jiného než knihařů, vy&nbsp;mladíci,“ a&nbsp;Novomlýnský zaluskal prsty. „Jestlipak jste si&nbsp;už&nbsp;všimli té&nbsp;nové kojné naproti u&nbsp;hrnčířů, to&nbsp;je&nbsp;holka, jak? Ale je&nbsp;jako žluva, nedodrží.“</span></p>
        <p class="chunk" data-nb-ref-number="49" id="chunk49" data-nb-words="15" data-nb-chars="103"><span class="idea" data-nb-ref-number="49" id="idea49" data-nb-words="15" data-nb-chars="103">„Novomlýnský je&nbsp;jako dobrá hospodyně, s&nbsp;děvečkami má&nbsp;největší kříž,“ litoval Hovora s&nbsp;tváří opravdovou.</span></p>
        <p class="chunk" data-nb-ref-number="50" id="chunk50" data-nb-words="28" data-nb-chars="140"><span class="idea" data-nb-ref-number="50" id="idea50" data-nb-words="28" data-nb-chars="140">„Baže má&nbsp;kříž, ani se&nbsp;nevyspí. Ráno je&nbsp;už&nbsp;o&nbsp;páté na&nbsp;ulici&nbsp;– nejhezčí děvečky chodí jen časně zrána pro vodu, aby je&nbsp;nikdo neviděl s&nbsp;putnou!“</span></p>
        <p class="chunk" data-nb-ref-number="51" id="chunk51" data-nb-words="99" data-nb-chars="563"><span class="idea" data-nb-ref-number="51" id="idea51" data-nb-words="99" data-nb-chars="563">„Mlčte, já&nbsp;umím rychle spát, a&nbsp;proto jsem časně vzhůru. Ostatně,“ a&nbsp;No­vo­mlýnský oklepával pomalu doutník o&nbsp;prejzu a&nbsp;mluvil teď s&nbsp;patr­nou zálibou, „bývalo, bývalo!&nbsp;– Já&nbsp;býval nesmírný elegán, osm párů ruka­viček jsem zruinoval za&nbsp;rok.&nbsp;– No, je&nbsp;pravda, já&nbsp;mám posud ten malér, že&nbsp;mám u&nbsp;holek štěstí. Můžu za&nbsp;to, že&nbsp;jsem tak hezký? Přál bych vám, vy&nbsp;nedozrálá štěňata, abyste mne viděli! Když já&nbsp;dělám vyznání lásky, je&nbsp;zrovna hrůza na&nbsp;mne se&nbsp;podívat.&nbsp;– Ale,“ pokračoval zas rychleji, „bavte mne přece něčím! Na&nbsp;kompak je&nbsp;dnes řada, aby určil předmět pro zábavu?“</span></p>
        <p class="chunk" data-nb-ref-number="52" id="chunk52" data-nb-words="2" data-nb-chars="13"><span class="idea" data-nb-ref-number="52" id="idea52" data-nb-words="2" data-nb-chars="13">„Na Jäklovi.“</span></p>
        <p class="chunk" data-nb-ref-number="53" id="chunk53" data-nb-words="45" data-nb-chars="296"><span class="idea" data-nb-ref-number="53" id="idea53" data-nb-words="45" data-nb-chars="296">„To tedy nepřijde,“ mínil Novomlýnský zcela určitě. „Měli jsme jednou spolek na&nbsp;večeře, každý den měl večeři platit někdo jiný. Ten, na&nbsp;kterém byla řada, nepřišel nikdy.“ Pozdvihl přitom náhodou hlavu k&nbsp;hřebenu protější střechy. „Utopenec!“ zvolal jakoby zděšen. Kupka a&nbsp;Hovora se&nbsp;rychle ohlédli.</span></p>
        <p class="chunk" data-nb-ref-number="54" id="chunk54" data-nb-words="18" data-nb-chars="96"><span class="idea" data-nb-ref-number="54" id="idea54" data-nb-words="18" data-nb-chars="96">Tam nad hřebenem strměl třetí fez a&nbsp;pod ním se&nbsp;smál Jäklův široký, červený obličej na&nbsp;celé kolo.</span></p>
        <p class="chunk" data-nb-ref-number="55" id="chunk55" data-nb-words="6" data-nb-chars="45"><span class="idea" data-nb-ref-number="55" id="idea55" data-nb-words="6" data-nb-chars="45">„Honem sem, honem!“ volali vzdušní besedníci.</span></p>
        <p class="chunk" data-nb-ref-number="56" id="chunk56" data-nb-words="15" data-nb-chars="85"><span class="idea" data-nb-ref-number="56" id="idea56" data-nb-words="15" data-nb-chars="85">Jäkl se&nbsp;pomalu vyvyšoval nad hřeben. Teď bylo vidět ramena, teď už&nbsp;prsa, teď život<a href="#footnote-27518-69">69</a>.</span></p>
        <p class="chunk" data-nb-ref-number="57" id="chunk57" data-nb-words="12" data-nb-chars="81"><span class="idea" data-nb-ref-number="57" id="idea57" data-nb-words="12" data-nb-chars="81">„Není ho&nbsp;konce,“ bručel Novomlýnský, „ten chlap by&nbsp;moh vycházet v&nbsp;pokračováních.“</span></p>
        <p class="chunk" data-nb-ref-number="58" id="chunk58" data-nb-words="26" data-nb-chars="147"><span class="idea" data-nb-ref-number="58" id="idea58" data-nb-words="26" data-nb-chars="147">Teď se&nbsp;přešinula pravá dlouhánská noha, teď levá, vtom obě sklouzly a&nbsp;se strašným rachotem se&nbsp;svalil Jäkl po&nbsp;střeše do&nbsp;žlabu, k&nbsp;nohám svých přátel.</span></p>
        <p class="chunk" data-nb-ref-number="59" id="chunk59" data-nb-words="19" data-nb-chars="101"><span class="idea" data-nb-ref-number="59" id="idea59" data-nb-words="19" data-nb-chars="101">Přátelé se&nbsp;vřískavě rozesmáli. Zdálo se, že&nbsp;se&nbsp;směje celá střecha, ba&nbsp;i&nbsp;ten měsíc tam nahoře na&nbsp;nebi.</span></p>
        <p class="chunk" data-nb-ref-number="60" id="chunk60" data-nb-words="18" data-nb-chars="88"><span class="idea" data-nb-ref-number="60" id="idea60" data-nb-words="18" data-nb-chars="88">Nejvíce ze&nbsp;všech se&nbsp;ale smál Jäkl sám. Ležel tu&nbsp;na&nbsp;břichu a&nbsp;kopal špičkama bot do&nbsp;žlabu.</span></p>
        <p class="chunk" data-nb-ref-number="61" id="chunk61" data-nb-words="45" data-nb-chars="287"><span class="idea" data-nb-ref-number="61" id="idea61" data-nb-words="45" data-nb-chars="287">Bylo potřeba několika řádných štulců a&nbsp;leckterého přátelského kopnutí, než se&nbsp;Jäkl odhodlal zase se&nbsp;sebrat. Narovnal se&nbsp;pomalu v&nbsp;celé sáhové velebnosti své a&nbsp;ohmatával svůj letní šat, šat to&nbsp;jakési neurčité, žlutavé barvy. „Ani steh nepustil,“ liboval si&nbsp;pak a&nbsp;usedl vedle Novomlýnského.</span></p>
        <p class="chunk" data-nb-ref-number="62" id="chunk62" data-nb-words="6" data-nb-chars="39"><span class="idea" data-nb-ref-number="62" id="idea62" data-nb-words="6" data-nb-chars="39">„No, vymyslils něco pro dnešní zábavu?“</span></p>
        <p class="chunk" data-nb-ref-number="63" id="chunk63" data-nb-words="42" data-nb-chars="239"><span class="idea" data-nb-ref-number="63" id="idea63" data-nb-words="42" data-nb-chars="239">Jäkl natáhl ruce mezi kolena a&nbsp;kolíbal chvilku svrchní tělo volně kupředu a&nbsp;nazad. Pak pohodlně začal: „Já&nbsp;– já&nbsp;jsem si&nbsp;vymyslil, aby jako každý z&nbsp;nás říkal nejstarší vzpomínku, kterou ze&nbsp;života svého má. Víte, jako tu&nbsp;nejstarší, kterou&nbsp;–“</span></p>
        <p class="chunk" data-nb-ref-number="64" id="chunk64" data-nb-words="25" data-nb-chars="159"><span class="idea" data-nb-ref-number="64" id="idea64" data-nb-words="25" data-nb-chars="159">„Vždyť jsem si&nbsp;myslil, že&nbsp;přijde něco hloupého,“ zabručel mu&nbsp;Novomlýnský do&nbsp;toho. „To je&nbsp;hrůza, absolvovaný jurista<a href="#footnote-27518-70">70</a>, člověk, který má&nbsp;už&nbsp;několik rigoros<a href="#footnote-27518-71">71</a>&nbsp;–“</span></p>
        <p class="chunk" data-nb-ref-number="65" id="chunk65" data-nb-words="12" data-nb-chars="66"><span class="idea" data-nb-ref-number="65" id="idea65" data-nb-words="12" data-nb-chars="66">„Vždyť vy&nbsp;jste se&nbsp;také tak tuze chytrý nenarodil,“ durdil se&nbsp;Jäkl.</span></p>
        <p class="chunk" data-nb-ref-number="66" id="chunk66" data-nb-words="32" data-nb-chars="200"><span class="idea" data-nb-ref-number="66" id="idea66" data-nb-words="32" data-nb-chars="200">„Já? Prosím! Mne nosila matka pod srdcem šestnáct měsíců, a&nbsp;když jsem se&nbsp;narodil, už&nbsp;jsem mluvil. Pak jsem studoval čtyryadvacet latinských škol a&nbsp;každé slovo, které mluvím, přišlo otci na&nbsp;dvacetník.“</span></p>
        <p class="chunk" data-nb-ref-number="67" id="chunk67" data-nb-words="22" data-nb-chars="134"><span class="idea" data-nb-ref-number="67" id="idea67" data-nb-words="22" data-nb-chars="134">„No, snad to&nbsp;není tak hloupé,“ mínil Hovora a&nbsp;vyklepával dýmku, „zkusme to! Ty&nbsp;máš přece nejstarší svou vzpomínku už&nbsp;nalezenu, Jäkle?“</span></p>
        <p class="chunk" data-nb-ref-number="68" id="chunk68" data-nb-words="90" data-nb-chars="500"><span class="idea" data-nb-ref-number="68" id="idea68" data-nb-words="90" data-nb-chars="500">„Já? To&nbsp;se&nbsp;rozumí,“ přisvědčil Jäkl, houpaje se&nbsp;klidně dál. „Já se&nbsp;pamatuju na&nbsp;něco, když nebyla mně snad ještě ani dvě leta. Otec nebyl doma, matka musila pak také někam přes ulici odskočit, kam mne s&nbsp;sebou vzít nemohla, a&nbsp;já zůstal sám, služky jsme neměli. Aby se&nbsp;mně nezastesklo, vzala matka z&nbsp;kuchyně živou husu, kterou chovala na&nbsp;dokrmení, a&nbsp;dala ji&nbsp;ke&nbsp;mně do&nbsp;světnice. Mně bylo v&nbsp;samotě té&nbsp;ouzko, obejmul jsem husu křečovitě kolem krku, já&nbsp;strachy bečel, husa strachy kejhala&nbsp;– pěkný žánr, ne?“</span></p>
        <p class="chunk" data-nb-ref-number="69" id="chunk69" data-nb-words="4" data-nb-chars="32"><span class="idea" data-nb-ref-number="69" id="idea69" data-nb-words="4" data-nb-chars="32">„Tuze pěkný,“ hučel Novomlýnský.</span></p>
        <p class="chunk" data-nb-ref-number="70" id="chunk70" data-nb-words="53" data-nb-chars="312"><span class="idea" data-nb-ref-number="70" id="idea70" data-nb-words="53" data-nb-chars="312">Ve&nbsp;žlabě se&nbsp;na&nbsp;chvilku rozhostilo přemýšlivé ticho. Hovora byl už&nbsp;asi třikráte přiložil vždy novou rozžhatou sirku k&nbsp;nacpané zas dýmce, ale po&nbsp;každé zapomněl zatáhnout. Teď zatáhl najednou a&nbsp;spustil: „Už se&nbsp;mně vzpomínka vyklubala! Byl jsem s&nbsp;otcem v&nbsp;klášteře voršilek a&nbsp;jeptišky mne braly na&nbsp;klín a&nbsp;líbaly mne.“</span></p>
        <p class="chunk" data-nb-ref-number="71" id="chunk71" data-nb-words="15" data-nb-chars="92"><span class="idea" data-nb-ref-number="71" id="idea71" data-nb-words="15" data-nb-chars="92">„Ještě pěknější než ta&nbsp;husa,“ hučel zas Novomlýnský. „Máte vy&nbsp;něco také tak pěkného, Kupko?“</span></p>
        <p class="chunk" data-nb-ref-number="72" id="chunk72" data-nb-words="3" data-nb-chars="15"><span class="idea" data-nb-ref-number="72" id="idea72" data-nb-words="3" data-nb-chars="15">Kupka se&nbsp;usmál.</span></p>
        <p class="chunk" data-nb-ref-number="73" id="chunk73" data-nb-words="68" data-nb-chars="349"><span class="idea" data-nb-ref-number="73" id="idea73" data-nb-words="68" data-nb-chars="349">„Můj děd byl zvoníkem v&nbsp;Rakovníku. Byl tuze stár a&nbsp;tu ho&nbsp;jednoho dne napadlo, že&nbsp;si&nbsp;sám pozvonil umíráčkem, šel domů, lehl a&nbsp;umřel. Vedli mne k&nbsp;jeho mrtvole&nbsp;– byla už&nbsp;oblečena a&nbsp;na nohou měla bílé punčochy&nbsp;–, abych políbil mu&nbsp;palce u&nbsp;nohou, už&nbsp;ani nevím, jaká je&nbsp;to&nbsp;pověra. Pak jsem si&nbsp;hrál kolem truhláře, který bydlel v&nbsp;domě a&nbsp;pracoval na&nbsp;truhle.“</span></p>
        <p class="chunk" data-nb-ref-number="74" id="chunk74" data-nb-words="9" data-nb-chars="55"><span class="idea" data-nb-ref-number="74" id="idea74" data-nb-words="9" data-nb-chars="55">„Famosně to&nbsp;jde!“ radoval se&nbsp;Jäkl. „A&nbsp;teď Novomlýnský!“</span></p>
        <p class="chunk" data-nb-ref-number="75" id="chunk75" data-nb-words="10" data-nb-chars="66"><span class="idea" data-nb-ref-number="75" id="idea75" data-nb-words="10" data-nb-chars="66">Novomlýnský byl zakaboněn a&nbsp;mlčel. Konečně otevřel ale přece ústa.</span></p>
        <p class="chunk" data-nb-ref-number="76" id="chunk76" data-nb-words="129" data-nb-chars="721"><span class="idea" data-nb-ref-number="76" id="idea76" data-nb-words="129" data-nb-chars="721">„Já&nbsp;– já&nbsp;nemám pražádnou nejstarší vzpomínku.&nbsp;– Vlastně&nbsp;– já&nbsp;mám dvě&nbsp;– ale nevím, která je&nbsp;starší. Pamatuju se, jak jsme se&nbsp;stěhovali s&nbsp;Novozámeckých schodů níž, k&nbsp;Elefantům, a&nbsp;já nechtěl z&nbsp;domu, dokud nenesli za&nbsp;mnou kolébku. A&nbsp;pak&nbsp;– pak jsem jednou řekl své sestře ošklivé slovo&nbsp;– víte, tuze ošklivé. Matka mně nasolila hubu a&nbsp;musel jsem stát u&nbsp;zadní nohy piana.&nbsp;– Je&nbsp;pravda&nbsp;– dítě je&nbsp;zajímavé stvoření&nbsp;– takový prakomický obrázek dorostlého člověka!&nbsp;– Tak hloupoučké, tak lhostejné k&nbsp;následkům, člověk vskutku věří v&nbsp;anděla strážce.&nbsp;– První moje modlitební kniha vám byla německá. Já&nbsp;ale neuměl tenkrát ještě ani slova německy&nbsp;– po&nbsp;celý rok jsem se&nbsp;z&nbsp;ní modlil ‚Gebet für schwangere Frauen‘<a href="#footnote-27518-72">72</a> a&nbsp;nestalo se&nbsp;mně pranic.“</span></p>
        <p class="chunk" data-nb-ref-number="77" id="chunk77" data-nb-words="31" data-nb-chars="177"><span class="idea" data-nb-ref-number="77" id="idea77" data-nb-words="31" data-nb-chars="177">Jäkl teď zase pracoval nohama do&nbsp;žlabu. Novomlýnský spokojeně se&nbsp;na&nbsp;něho podíval. „Vidíte, to&nbsp;se&nbsp;mně na&nbsp;Jäklovi líbí. Člověk udělá dobrý vtip a&nbsp;na Jäklovi je&nbsp;hned vidět účinek.“</span></p>
        <p class="chunk" data-nb-ref-number="78" id="chunk78" data-nb-words="24" data-nb-chars="139"><span class="idea" data-nb-ref-number="78" id="idea78" data-nb-words="24" data-nb-chars="139">„Ani mně nenapadlo smát se&nbsp;vašemu vtipu,“ bránil se&nbsp;Jäkl. „Mně napadlo teď něco obrovsky hloupého!&nbsp;– Staří Římané měli snad také děti, ne?“</span></p>
        <p class="chunk" data-nb-ref-number="79" id="chunk79" data-nb-words="2" data-nb-chars="12"><span class="idea" data-nb-ref-number="79" id="idea79" data-nb-words="2" data-nb-chars="12">„Podobá se.“</span></p>
        <p class="chunk" data-nb-ref-number="80" id="chunk80" data-nb-words="33" data-nb-chars="186"><span class="idea" data-nb-ref-number="80" id="idea80" data-nb-words="33" data-nb-chars="186">„A&nbsp;ty snad neuměly také hned mluvit jako Cicero, snad žvatlaly jako naše děti. Pomyslete si&nbsp;žvatlanou starou latinu&nbsp;– Hanibaj ante pojtas<img src="#footnote-27518-73" alt="73">&nbsp;– Hanibaj ante pojtas!&nbsp;– Ježíš&nbsp;– Marja&nbsp;– Josef!“</span></p>
        <p class="chunk" data-nb-ref-number="81" id="chunk81" data-nb-words="25" data-nb-chars="156"><span class="idea" data-nb-ref-number="81" id="idea81" data-nb-words="25" data-nb-chars="156">Kopání Jäklovo přecházelo teď až&nbsp;v&nbsp;zuření. Všichni se&nbsp;smáli, besedníci, střecha i&nbsp;ten měsíc nahoře s&nbsp;hvězdičkami jako by&nbsp;se&nbsp;chechtal: „Hanibaj ante pojtas.“</span></p>
        <p class="chunk" data-nb-ref-number="82" id="chunk82" data-nb-words="8" data-nb-chars="42"><span class="idea" data-nb-ref-number="82" id="idea82" data-nb-words="8" data-nb-chars="42">„Dnes je&nbsp;Jäkl v&nbsp;dobré míře,“ mínil Hovora.</span></p>
        <p class="chunk" data-nb-ref-number="83" id="chunk83" data-nb-words="6" data-nb-chars="41"><span class="idea" data-nb-ref-number="83" id="idea83" data-nb-words="6" data-nb-chars="41">„Je,“ potvrzoval Kupka vedle, „proč asi!“</span></p>
        <p class="chunk" data-nb-ref-number="84" id="chunk84" data-nb-words="59" data-nb-chars="279"><span class="idea" data-nb-ref-number="84" id="idea84" data-nb-words="59" data-nb-chars="279">Jäkl se&nbsp;byl již utišil. Seděl tu&nbsp;vzpřímen a&nbsp;upřímné jeho oko hledělo na&nbsp;Kupku. „Hm&nbsp;– proč!&nbsp;– Ale proč bych vám to&nbsp;neřekl&nbsp;– beztoho mne to&nbsp;tlačí&nbsp;– ano, řeknu!&nbsp;– Jsem zamilován&nbsp;– totiž vlastně už&nbsp;nejsem&nbsp;– ale mám se&nbsp;ženit&nbsp;– totiž také ne&nbsp;– já&nbsp;vlastně nevím, jak bych to&nbsp;honem řek.“</span></p>
        <p class="chunk" data-nb-ref-number="85" id="chunk85" data-nb-words="5" data-nb-chars="31"><span class="idea" data-nb-ref-number="85" id="idea85" data-nb-words="5" data-nb-chars="31">„Hezká?“ tázal se&nbsp;Kupka rychle.</span></p>
        <p class="chunk" data-nb-ref-number="86" id="chunk86" data-nb-words="18" data-nb-chars="111"><span class="idea" data-nb-ref-number="86" id="idea86" data-nb-words="18" data-nb-chars="111">„Nu snad by&nbsp;svým nejlepším přátelům nevyvedl tu&nbsp;infamii<a href="#footnote-27518-74">74</a>, že&nbsp;by&nbsp;si&nbsp;vzal ošklivou ženu?“ bránil Hovora přítele.</span></p>
        <p class="chunk" data-nb-ref-number="87" id="chunk87" data-nb-words="28" data-nb-chars="152"><span class="idea" data-nb-ref-number="87" id="idea87" data-nb-words="28" data-nb-chars="152">„Ženit&nbsp;– hm! No&nbsp;což, já&nbsp;bych byl také pro rodinný život, ale páni manželé jsou mně v&nbsp;tom všude na&nbsp;překážku,“ mínil, to&nbsp;se&nbsp;rozumí, Novomlýnský. „Peníze?“</span></p>
        <p class="chunk" data-nb-ref-number="88" id="chunk88" data-nb-words="19" data-nb-chars="104"><span class="idea" data-nb-ref-number="88" id="idea88" data-nb-words="19" data-nb-chars="104">„Eh co&nbsp;peníze! Já&nbsp;se&nbsp;neptám po&nbsp;penězích, po&nbsp;žádném věnu. Uhodí několik suchých let a&nbsp;člověk to&nbsp;propije.“</span></p>
        <p class="chunk" data-nb-ref-number="89" id="chunk89" data-nb-words="6" data-nb-chars="32"><span class="idea" data-nb-ref-number="89" id="idea89" data-nb-words="6" data-nb-chars="32">„Tak mladý, a&nbsp;už tak šlechetný!“</span></p>
        <p class="chunk" data-nb-ref-number="90" id="chunk90" data-nb-words="9" data-nb-chars="47"><span class="idea" data-nb-ref-number="90" id="idea90" data-nb-words="9" data-nb-chars="47">„Ale které je&nbsp;to&nbsp;děvče?“ ptali se&nbsp;dva najednou.</span></p>
        <p class="chunk" data-nb-ref-number="91" id="chunk91" data-nb-words="1" data-nb-chars="10"><span class="idea" data-nb-ref-number="91" id="idea91" data-nb-words="1" data-nb-chars="10">„Lizinka.“</span></p>
        <p class="chunk" data-nb-ref-number="92" id="chunk92" data-nb-words="2" data-nb-chars="15"><span class="idea" data-nb-ref-number="92" id="idea92" data-nb-words="2" data-nb-chars="15">„Jaká Lizinka?“</span></p>
        <p class="chunk" data-nb-ref-number="93" id="chunk93" data-nb-words="9" data-nb-chars="53"><span class="idea" data-nb-ref-number="93" id="idea93" data-nb-words="9" data-nb-chars="53">„Perálkovic&nbsp;– krejčího&nbsp;– ze&nbsp;Senovážné ulice&nbsp;– znáte?“</span></p>
        <p class="chunk" data-nb-ref-number="94" id="chunk94" data-nb-words="26" data-nb-chars="155"><span class="idea" data-nb-ref-number="94" id="idea94" data-nb-words="26" data-nb-chars="155">„Bodejť!“ přisvědčoval Hovora. „Jsou tři dcery. Nejstarší Marie&nbsp;– tu&nbsp;nemohu vystát. Jak se&nbsp;na&nbsp;ni&nbsp;podívám, začne zívat. Pak Lizinka. A&nbsp;pak Karla, ta&nbsp;suchá.“</span></p>
        <p class="chunk" data-nb-ref-number="95" id="chunk95" data-nb-words="21" data-nb-chars="118"><span class="idea" data-nb-ref-number="95" id="idea95" data-nb-words="21" data-nb-chars="118">„Tak suchá, že&nbsp;si&nbsp;musí vždycky zuby naslinit, aby mohla stáhnout ústa. A&nbsp;vidíte, ta&nbsp;se&nbsp;vdala nejdřív,“ divil se&nbsp;Kupka.</span></p>
        <p class="chunk" data-nb-ref-number="96" id="chunk96" data-nb-words="16" data-nb-chars="105"><span class="idea" data-nb-ref-number="96" id="idea96" data-nb-words="16" data-nb-chars="105">Zkušený Novomlýnský vyzdvihl prst: „Ze tří sester vdá se&nbsp;nejošklivější vždycky napřed&nbsp;– to&nbsp;si&nbsp;pamatujte!“</span></p>
        <p class="chunk" data-nb-ref-number="97" id="chunk97" data-nb-words="18" data-nb-chars="109"><span class="idea" data-nb-ref-number="97" id="idea97" data-nb-words="18" data-nb-chars="109">„Žvaňte si, žvaňte!“ bručel Jäkl. „Nemohu to&nbsp;vystát, když někdo mnoho mluví, nedostanu se&nbsp;pak nikdy k&nbsp;slovu!“</span></p>
        <p class="chunk" data-nb-ref-number="98" id="chunk98" data-nb-words="4" data-nb-chars="24"><span class="idea" data-nb-ref-number="98" id="idea98" data-nb-words="4" data-nb-chars="24">„Ano, Lizinka je&nbsp;hezká.“</span></p>
        <p class="chunk" data-nb-ref-number="99" id="chunk99" data-nb-words="3" data-nb-chars="15"><span class="idea" data-nb-ref-number="99" id="idea99" data-nb-words="3" data-nb-chars="15">„To si&nbsp;myslím!“</span></p>
        <p class="chunk" data-nb-ref-number="100" id="chunk100" data-nb-words="5" data-nb-chars="27"><span class="idea" data-nb-ref-number="100" id="idea100" data-nb-words="5" data-nb-chars="27">„A&nbsp;jak dlouho se&nbsp;milujete?“</span></p>
        <p class="chunk" data-nb-ref-number="101" id="chunk101" data-nb-words="147" data-nb-chars="814"><span class="idea" data-nb-ref-number="101" id="idea101" data-nb-words="147" data-nb-chars="814">„Počkej&nbsp;– teď tomu bude už&nbsp;osmnáct let.“ A&nbsp;na tváři Jäklově zahrála si&nbsp;jemná ironie. „Já chodil do&nbsp;druhé normálky, ona vedle do&nbsp;první. Bylo to&nbsp;v&nbsp;zimě, když jsem ji&nbsp;poznal a&nbsp;hned se&nbsp;do&nbsp;ní&nbsp;zamiloval&nbsp;– provždy!&nbsp;– Rozkošné děvčátko! Hlavička jako makovička, vlasy v&nbsp;dlouhých už, zlatých copech, tvářičky jako růže. Na&nbsp;hlavě měla zelený hedvábný klobouk a&nbsp;s&nbsp;ramenou jí&nbsp;splýval zeleněžlutý viklér<a href="#footnote-27518-75">75</a>. Na&nbsp;školské tašce její byl vyšitý bílý pudlík v&nbsp;modrém nebi&nbsp;– bože, ten pudlíček!&nbsp;– Děvčátko nebylo dlouho v&nbsp;nejistotě o&nbsp;citech, jaké ve&nbsp;mně bylo vzbudilo. Dodal jsem si&nbsp;jednou srdce, začal do&nbsp;ní&nbsp;bouchat sněhovými koulemi, a&nbsp;když utíkala, dohonil jsem ji&nbsp;a&nbsp;strh jí&nbsp;klobouk s&nbsp;hlavy. Od&nbsp;té&nbsp;doby se&nbsp;na&nbsp;mne usmívala, rozuměla mně. Ovšem&nbsp;– promluvit jsem se&nbsp;na&nbsp;ni&nbsp;také potom ještě netroufal, ale sněhem jsem po&nbsp;ní&nbsp;házel často.</span></p>
        <p class="chunk" data-nb-ref-number="102" id="chunk102" data-nb-words="142" data-nb-chars="807"><span class="idea" data-nb-ref-number="102" id="idea102" data-nb-words="142" data-nb-chars="807">As&nbsp;dvě léta nato jsem sám už&nbsp;vyučoval menšího hocha a&nbsp;ten bydlil v&nbsp;Senovážné ulici na&nbsp;konci. Chodil jsem denně kolem Perálkovic a&nbsp;Lizinka stávala před domem. Prostovlasá a&nbsp;bez vikléru byla teprv krásna! Nevinné, čisté její oko modré hledělo vždy vesele na&nbsp;mne; nemohl jsem si&nbsp;pomoci, já&nbsp;se&nbsp;začervenal po&nbsp;každé. Známost naše stávala se&nbsp;vždy důvěrnější. Jednou stála tu&nbsp;a&nbsp;jedla chleba s&nbsp;máslem. Dodal jsem si&nbsp;zase srdce a&nbsp;zastavil se. ‚Dala mně kousek,‘ povídám.&nbsp;– ‚Tumal!‘ řekla a&nbsp;ulomila skývu.&nbsp;– ‚To já&nbsp;chci větší,‘ škádlím galantně.&nbsp;– ‚I&nbsp;pak by&nbsp;mně nic nezbylo! A&nbsp;mám hlad!‘ smála se&nbsp;luzně<a href="#footnote-27518-76">76</a>. Šel jsem blažený dál, ještě z&nbsp;dálky Lizince ukazuje obdrženou skývu svou. Škoda&nbsp;– brzy nato si&nbsp;vzali rodiče hocha, kterého jsem vzdělával, učitele jiného; měli hloupou záminku, že&nbsp;my&nbsp;dva si&nbsp;spolu prý jen hrajeme.</span></p>
        <p class="chunk" data-nb-ref-number="103" id="chunk103" data-nb-words="99" data-nb-chars="526"><span class="idea" data-nb-ref-number="103" id="idea103" data-nb-words="99" data-nb-chars="526">Pak jsme se&nbsp;s&nbsp;Lizinkou tak as&nbsp;po&nbsp;patnácte let skoro ani neviděli. Až&nbsp;letos. Prvního máje&nbsp;– byla neděle&nbsp;– najednou mně napadlo vyjít si&nbsp;trochu dál za&nbsp;bránu&nbsp;– nevím proč, takto by&nbsp;pro mne mohly po&nbsp;celý rok být všechny brány zazděny. Magnetismus srdce nejspíš! Jdu do&nbsp;Šárky k&nbsp;Čisteckému. Zde seděl starý Perálek a&nbsp;Perálková a&nbsp;Marie a&nbsp;Lizinka.&nbsp;– Rozkvetlá růže!&nbsp;– Rámě kulaté jako perioda Goethova.&nbsp;– Oko podnes tak nevinné, tak čisté jako u&nbsp;dítěte.&nbsp;– Co&nbsp;muž jsem byl teď za&nbsp;minutu hotov právě tak jako před osmnácti lety co&nbsp;dítě.</span></p>
        <p class="chunk" data-nb-ref-number="104" id="chunk104" data-nb-words="145" data-nb-chars="798"><span class="idea" data-nb-ref-number="104" id="idea104" data-nb-words="145" data-nb-chars="798">U&nbsp;stolu, u&nbsp;něhož jsem poblíž zasedl, pomlouvali Perálka. – ‚Když mluví, ukazuje pořád na&nbsp;lebku, aby se&nbsp;lidé domnívali, že&nbsp;myslí&nbsp;– protivný hlupák!‘ pravil soused.&nbsp;– ‚Povídá se, že&nbsp;prý svoje dcery fackuje, když je&nbsp;nikdo nebere k&nbsp;tanci,‘ povídal druhý.&nbsp;– Zdvihl jsem se.&nbsp;– Nebohá Lizinka!&nbsp;– Mládež vedle pod širým nebem tančila. Víte, já&nbsp;netančím rád, jsem trochu dlouhého těla a&nbsp;tu člověk nevyvede tak snadno grácii, ale ať&nbsp;už&nbsp;mně to&nbsp;sluší, nebo ne! U&nbsp;stolu s&nbsp;Perálkovými seděl starý&nbsp;– nu&nbsp;jak se&nbsp;jmenuje ten starý hejtman v&nbsp;pensi, ten&nbsp;– Vítek, ano! Bavil se&nbsp;živě s&nbsp;Marií. Známe se. Tedy jsem k&nbsp;němu přistoupil a&nbsp;pozdravil Perálkovy. Lizinka se&nbsp;pousmála, pak se&nbsp;začervenala. Za&nbsp;chvilku jsem ji&nbsp;poprosil o&nbsp;tanec. Podívala se&nbsp;na&nbsp;matku a&nbsp;slíbila mně čtverylku, do&nbsp;kola že&nbsp;netančí. To&nbsp;mně bylo tuze vhod.</span></p>
        <p class="chunk" data-nb-ref-number="105" id="chunk105" data-nb-words="105" data-nb-chars="579"><span class="idea" data-nb-ref-number="105" id="idea105" data-nb-words="105" data-nb-chars="579">Odtančili jsme čtverylku skoro mlčky. Pak jsme ale šli procházkou podél potoku a&nbsp;tu se&nbsp;řeč rozpoutala. Ptal jsem se&nbsp;jí, zdali mne ještě zná. Dala hlavičku stranou níž a&nbsp;jen se&nbsp;tak na&nbsp;mne podívala nevinnýma svýma očkama. Po&nbsp;chvilce mně bylo, jako bych byl zas malým dítětem, mluvil jsem o&nbsp;sněhových koulích a&nbsp;o&nbsp;pudlíku a&nbsp;o&nbsp;skývě pomazánky&nbsp;– jí&nbsp;bylo jistě také tak, to&nbsp;jsem cítil. Nu&nbsp;– pak jsem je&nbsp;doprovázel domů. Lizinku chůze nějak namáhala, já&nbsp;ji&nbsp;vedl. „Tak tak, mládež k&nbsp;sobě,“ pravil Vítek&nbsp;– protivný chlap!&nbsp;– Pravda, zamilovaný člověk je&nbsp;nedůtklivý i&nbsp;k&nbsp;dobře míněnému slovu.</span></p>
        <p class="chunk" data-nb-ref-number="106" id="chunk106" data-nb-words="81" data-nb-chars="423"><span class="idea" data-nb-ref-number="106" id="idea106" data-nb-words="81" data-nb-chars="423">Za&nbsp;několik dní jsem dostal od&nbsp;Lizinky lístek&nbsp;– ‚um 3 uhr bei St. Niclas zu&nbsp;komen‘<a href="#footnote-27518-77">77</a>. Chvěl jsem se&nbsp;blahem. Od&nbsp;kostela jsme šli do&nbsp;Valdštýnské zahrady&nbsp;– tam jsme si&nbsp;přisáhli věčnou lásku, tam jsem jí&nbsp;slíbil, že&nbsp;do&nbsp;srpna si&nbsp;odbudu promoci a&nbsp;do dvou let že&nbsp;bude mou.&nbsp;– Pak mne uvedla k&nbsp;rodičům svým; viděl jsem, že&nbsp;Perálek je&nbsp;milý člověk a&nbsp;Perálková matka velmi rozšafná, jen Marie se&nbsp;mně nelíbila, hleděla na&nbsp;mne nějak divně.</span></p>
        <p class="chunk" data-nb-ref-number="107" id="chunk107" data-nb-words="18" data-nb-chars="94"><span class="idea" data-nb-ref-number="107" id="idea107" data-nb-words="18" data-nb-chars="94">Hned nato&nbsp;– jsou tomu už&nbsp;čtyři neděle&nbsp;– musila Lizinka nakvap ven, k&nbsp;umírající tetě do&nbsp;Klatov.</span></p>
        <p class="chunk" data-nb-ref-number="108" id="chunk108" data-nb-words="23" data-nb-chars="145"><span class="idea" data-nb-ref-number="108" id="idea108" data-nb-words="23" data-nb-chars="145">A&nbsp;včera přisel přítel medik Bureš. Povídá mně mezi jiným: ‚Znáš Lizinku Perálkovu?‘&nbsp;– ‚Znám.‘&nbsp;– ‚Dnes porodila kluka, v&nbsp;porodnici na&nbsp;oddělení‘–.“</span></p>
        <p class="chunk" data-nb-ref-number="109" id="chunk109" data-nb-words="32" data-nb-chars="205"><span class="idea" data-nb-ref-number="109" id="idea109" data-nb-words="32" data-nb-chars="205">Přátelé naslouchali Jäklovu vypravování sice potud napnutě, ale při zajímavých posledních jeho slovech bylo přece náhle, jako by&nbsp;už&nbsp;ani nevypravoval&nbsp;– najednou to&nbsp;všemi třemi škublo a&nbsp;ohlídli se&nbsp;po&nbsp;vikýři.</span></p>
        <p class="chunk" data-nb-ref-number="110" id="chunk110" data-nb-words="21" data-nb-chars="111"><span class="idea" data-nb-ref-number="110" id="idea110" data-nb-words="21" data-nb-chars="111">„A&nbsp;v&nbsp;poledne přišel tam nahoru starý hejtman Vítek a&nbsp;poptával se&nbsp;po&nbsp;jejím zdraví a&nbsp;co se&nbsp;narodilo,“ dodal Jäkl.</span></p>
        <p class="chunk" data-nb-ref-number="111" id="chunk111" data-nb-words="34" data-nb-chars="187"><span class="idea" data-nb-ref-number="111" id="idea111" data-nb-words="34" data-nb-chars="187">„Poslouchají nás domácí holky&nbsp;– chechtají se,“ zašeptal v&nbsp;to náhle Novomlýnský. A&nbsp;již byl vyskočil a&nbsp;s&nbsp;hbitostí k&nbsp;víře až&nbsp;nepodobnou zmizel ve&nbsp;vikýři. A&nbsp;za ním hupky hupky Kupka a&nbsp;Hovora.</span></p>
        <p class="chunk" data-nb-ref-number="112" id="chunk112" data-nb-words="22" data-nb-chars="113"><span class="idea" data-nb-ref-number="112" id="idea112" data-nb-words="22" data-nb-chars="113">Měsíc na&nbsp;nebi natáhl krk a&nbsp;naklonil ucho&nbsp;– zdálo se&nbsp;mu, že&nbsp;slyší pod střechou lehký dívčí kvikot a&nbsp;pak mlasknutí.</span></p>
        <p class="chunk" data-nb-ref-number="113" id="chunk113" data-nb-words="31" data-nb-chars="183"><span class="idea" data-nb-ref-number="113" id="idea113" data-nb-words="31" data-nb-chars="183">Snad slyšel Jäkl také cosi podobného. Složil alespoň své dlouhé ruce klidně zase mezi kolena, zahoupal se&nbsp;kupředu a&nbsp;nazad a&nbsp;bručel: „Když se&nbsp;krade v&nbsp;noci, je&nbsp;to&nbsp;okolnost přitěžující.“</span></p>
        <p class="chunk" data-nb-ref-number="114" id="chunk114" data-nb-words="8" data-nb-chars="47"><span class="idea" data-nb-ref-number="114" id="idea114" data-nb-words="8" data-nb-chars="47"><a href="#footnote-27518-62-backlink">62</a> Oblá nebo vypouklá střešní taška. Pozn. red.</span></p>
        <p class="chunk" data-nb-ref-number="115" id="chunk115" data-nb-words="6" data-nb-chars="39"><span class="idea" data-nb-ref-number="115" id="idea115" data-nb-words="6" data-nb-chars="39"><a href="#footnote-27518-63-backlink">63</a> Orientální pokrývka hlavy. Pozn. red</span></p>
        <p class="chunk" data-nb-ref-number="116" id="chunk116" data-nb-words="7" data-nb-chars="42"><span class="idea" data-nb-ref-number="116" id="idea116" data-nb-words="7" data-nb-chars="42"><a href="#footnote-27518-64-backlink">64</a> První pseudonym Jana Nerudy. <em>Pozn. red.</em></span></p>
        <p class="chunk" data-nb-ref-number="117" id="chunk117" data-nb-words="17" data-nb-chars="129"><span class="idea" data-nb-ref-number="117" id="idea117" data-nb-words="17" data-nb-chars="129"><a href="#footnote-27518-65-backlink">65</a> Sándor Petöfi, 1823–1849, významný maďarský básník a&nbsp;revolucionář, který padl během revoluce jako šestadvacetiletý. <em>Pozn. red.</em></span></p>
        <p class="chunk" data-nb-ref-number="118" id="chunk118" data-nb-words="8" data-nb-chars="54"><span class="idea" data-nb-ref-number="118" id="idea118" data-nb-words="8" data-nb-chars="54"><a href="#footnote-27518-66-backlink">66</a> Rozmíchané brambory s&nbsp;trhanými krupkami. <em>Pozn. red.</em></span></p>
        <p class="chunk" data-nb-ref-number="119" id="chunk119" data-nb-words="5" data-nb-chars="28"><span class="idea" data-nb-ref-number="119" id="idea119" data-nb-words="5" data-nb-chars="28"><a href="#footnote-27518-67-backlink">67</a> Hustá tkanina. Pozn. red.</span></p>
        <p class="chunk" data-nb-ref-number="120" id="chunk120" data-nb-words="10" data-nb-chars="61"><span class="idea" data-nb-ref-number="120" id="idea120" data-nb-words="10" data-nb-chars="61"><a href="#footnote-27518-68-backlink">68</a> Soubor staveb v&nbsp;Bubenči poblíž parku Stromovka. <em>Pozn. red.</em></span></p>
        <p class="chunk" data-nb-ref-number="121" id="chunk121" data-nb-words="4" data-nb-chars="21"><span class="idea" data-nb-ref-number="121" id="idea121" data-nb-words="4" data-nb-chars="21"><a href="#footnote-27518-69-backlink">69</a> Břicho. Pozn. red.</span></p>
        <p class="chunk" data-nb-ref-number="122" id="chunk122" data-nb-words="5" data-nb-chars="34"><span class="idea" data-nb-ref-number="122" id="idea122" data-nb-words="5" data-nb-chars="34"><a href="#footnote-27518-70-backlink">70</a> Vystudovaný právník. Pozn. red.</span></p>
        <p class="chunk" data-nb-ref-number="123" id="chunk123" data-nb-words="7" data-nb-chars="43"><span class="idea" data-nb-ref-number="123" id="idea123" data-nb-words="7" data-nb-chars="43"><a href="#footnote-27518-71-backlink">71</a> Zkouška k&nbsp;dosažení doktorátu. Pozn. red.</span></p>
        <p class="chunk" data-nb-ref-number="124" id="chunk124" data-nb-words="7" data-nb-chars="40"><span class="idea" data-nb-ref-number="124" id="idea124" data-nb-words="7" data-nb-chars="40"><a href="#footnote-27518-72-backlink">72</a> Modlitba pro těhotné ženy. <em>Pozn. red.</em></span></p>
        <p class="chunk" data-nb-ref-number="125" id="chunk125" data-nb-words="9" data-nb-chars="58"><span class="idea" data-nb-ref-number="125" id="idea125" data-nb-words="9" data-nb-chars="58"><a href="#footnote-27518-73-backlink">73</a> „Hannibal ante portas!“ Hannibal za&nbsp;branami! <em>Pozn. red.</em></span></p>
        <p class="chunk" data-nb-ref-number="126" id="chunk126" data-nb-words="5" data-nb-chars="29"><span class="idea" data-nb-ref-number="126" id="idea126" data-nb-words="5" data-nb-chars="29"><a href="#footnote-27518-74-backlink">74</a> Pohana, potupa. <em>Pozn. red.</em></span></p>
        <p class="chunk" data-nb-ref-number="127" id="chunk127" data-nb-words="6" data-nb-chars="36"><span class="idea" data-nb-ref-number="127" id="idea127" data-nb-words="6" data-nb-chars="36"><a href="#footnote-27518-75-backlink">75</a> Ženský vatovaný plášť. <em>Pozn. red.</em></span></p>
        <p class="chunk" data-nb-ref-number="128" id="chunk128" data-nb-words="5" data-nb-chars="32"><span class="idea" data-nb-ref-number="128" id="idea128" data-nb-words="5" data-nb-chars="32"><a href="#footnote-27518-76-backlink">76</a> Kouzelně, půvabně. Pozn. red.</span></p>
        <p class="chunk" data-nb-ref-number="129" id="chunk129" data-nb-words="11" data-nb-chars="57"><span class="idea" data-nb-ref-number="129" id="idea129" data-nb-words="11" data-nb-chars="57"><a href="#footnote-27518-77-backlink">77</a> Abych přišel ve&nbsp;tři hodiny ke&nbsp;sv. Mikuláši. <em>Pozn. red.</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>